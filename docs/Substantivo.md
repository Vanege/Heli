## Substantivo

**Substantivo ĉiam finiĝas per la finaĵo -u. Vorto kiu finiĝas per -u ĉiam estas substantivo.**

> katu: kato / katoj  

Kiel en la supra ekzemplo, **la finaĵo -u ne indikas pluralecon**. Vorto kiu finiĝas per -u povas esti aŭ singulara aŭ plurala. Foje, tia informo ne estas grava, foje, ĝi estas facile deduktebla de la kunteksto, kaj se ne, oni povas facile precizigi per adjektivo.

> oni katu: unu kato   
> severali katu : pluraj katoj  

Tiel, oni ne povas fari eraron kiel diri "multaj kato", ĉar "katu" aŭtomate signifas "katoj" se ĝi troviĝas post la adjektivo "mani". Tamen, oni ofte ne havas adjektivon aŭ kuntekston, kiu indikas (ne)plurecon, por tio, se oni ne volas skribi la longan "severali", oni povas uzi "si".

> severali katu : pluraj katoj  
> si katu : pluraj katoj  

Kial la finaĵo -u por substantivoj, kaj ne alia litero? Ĉar ĝi estas la malplej ofta vokala litero en la Angla lingvo. Uzi tion por substantivoj (la plej ofta tipo de vorto) helpas multe aŭdi kie finiĝas vorto. Oni tiel povas analizi frazojn multe pli facile.

## Pronomoj

Ili estas normalaj substantivoj, do ili finiĝas per -u.

* **mu**: mi/min
* **yu**: vi/vin
* **hu**: li/ŝi/ri/ĝi/lin/ŝin/rin/ĝin
* **mumu**: ni/nin
* **yuyu**: vi/vin
* **huhu**: ili/ilin  

## Posedaj pronomoj

Oni ŝanĝas la finan literon al -i, la finaĵo de modifiloj.

* m**i**: mia/miaj/mian/miajn  
* mum**i**: nia/niaj/nian/niajn  
* ...

## Refleksiveco

Por esprimi ke la persono montrata per pronomo estas la sama kiel la subjekto de frazo ("si" en Esperanto), oni povas uzi la modifilon **selfi**.

> hu lika hu: ri ŝatas rin / ri ŝatas sin  
> hu lika **selfi** hu: ri ŝatas **sin**  
> hu lika **naselfi** hu: ri ŝatas rin (**alian personon**/aferon)  

Oni do povas skribi la duan pronomon sen devi mense pensi pri la subjekto de la frazo (ĉu estas la sama persono, aŭ ne). Oni mencias la "self"-econ nur laŭbezone kiam kunteksto aŭ evidenteco ne sufiĉas. Tio forigas multajn problemojn kiujn Esperantistoj havas kun "si".