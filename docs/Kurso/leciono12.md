# Leciono 12: Verbo kun -eda

Konsideru ĉi tiun frazon:

| Langugu               | Esperanto            |
|-----------------------|----------------------|
| Personu saya sentensu | Persono diras frazon |

En frazo kun la formo S Va O (aŭ O S Va), la subjekto S (**personu**) estas la
aganto, kaj la objekto O (**sentensu**) estas la ricevanto de la ago.

Nun konsideru ĉi tiun frazon:

| Langugu                     | Esperanto                             |
|-----------------------------|---------------------------------------|
| Sentensu **sayeda** personu | Frazo *estas dir(i/a/o)ta de* persono |

En frazo kun la formo S Veda O (aŭ O S Veda), la subjekto S (**sentensu**) estas
la ricevanto, kaj la objekto O (**personu**) estas la objekto de la ago. Danke
al verboj kun eda, oni ne plu bezonas la pasivan voĉon de Esperanto (*esti + participo*).

Verboj kun eda estu konsiderataj kiel tute normalaj novaj verboj. Ili respektas
la samajn regulojn de verboj. Ekzemple, ili rajtas ne havi objekton:

| Langugu          | Esperanto                |
|------------------|--------------------------|
| Wordu **sayeda** | Vorto estas dir(i/a/o)ta

Foje en Esperanto, oni uzas *-iĝ-* en verbo kiam la subjekto estas ricevanto de
ago (farita de la subjekto mem, aŭ de nemenciita aganto). Ankaŭ tiam tute eblas
uzi verbon kun eda:

| Wordu **sayeda**       | Vorto *diriĝas*   |
|------------------------|-------------------|
| Ti yeru **nabegineda** | La jaro *finiĝas* |

Notu ke la pasiva voĉo de Esperanto (*esti + participo*) devigas mencii tempon
aŭ modon (pro la verba finaĵo de *esti*) kaj aspekton (en la participo). Tio ne
okazas en Langugu, kie mencii tempon, modon aŭ aspekton ĉiam estas nedevige:

Por precizigi tempon:

| Langugu           | Esperanto               |
|-------------------|-------------------------|
| Wordu sayeda      | Vorto est(i/a/o) dirata |
| Wordu pi sayeda   | Vorto estis dirata      |
| Wordu nowi sayeda | Vorto estas dirata      |
| Wordu wili sayeda | Vorto estos dirata      |

Por precizigi modon:

| Langugu            | Esperanto              |
|--------------------|------------------------|
| Wordu sayeda       | Vorto est(us/u) dirata |
| Wordu wolda sayeda | Vorto estus dirata     |
| Wordu musta sayeda | Vorto estu dirata      |

Por precizigi aspekton:

| Langugu               | Esperanto            |
|-----------------------|----------------------|
|Wordu sayeda|Vorto estas dir(i/a/o)ta|
|Wordu alredi sayeda|Vorto estas dirita|
|Wordu stili sayeda|Vorto estas dirata|

>Anstataŭ la aspekton de -ont- -ot-, oni normale uzas la postan tempon (wili)

Vortoj kun eda permesas multe malgrandigi la nombron de lernendaj verboj kompare
al la Angla kaj Esperanto:

| Langugu | Esperanto                           | Angla     |
|---------|-------------------------------------|-----------|
| skara   | timigi                              | to scare  |
| skareda | esti timigata (de)                  | to fear   |
| neda    | bezoni / postuli                    | to need   |
| nededa  | necesi / manki / esti bezonata (de) |           |
| lika    | ŝati                                | to like   |
| likeda  | plaĉi (al)                          | to please |

**Yu yusti nabegina importanti tingu. Ti neksti lesonu wili ba esi.**

