# Leciono 26: Ŝanĝo de finaĵo

Ĉiu vorta radiko havas internan tipon, ekzemple:

* Estas interne substantivaj: **person**, **grup**, **artikl**...
* Estas interne modifilaj: **god**, **long**, **fast**...
* Estas interne verbaj: **lik**, **spek**, **slep**...

Ofte eblas diveni la internan tipon de radiko per la ofteco de vortoj: ekzemple,
la vorto **godi** estas multe pli uzata ol **godu** aŭ **goda**, oni tiel
divenas ke **god** estas interne modifila.

En Langugu, oni povas krei novajn vortojn ŝanĝante la finaĵon, kiun oni aldonas
al radiko. Oni bezonas koni la internan tipon, ĉar la signifo de la rezulta
vorto dependas de ĝi:

Se la radiko estas interne modifila (ekz: **god**):

* **godi** estas la modifilo mem
* **goda** estas verbo kiu igas la objekton al la stato de la modifilo (malkiel Esperanto, kie krei verbon per adjektiva radiko kreas stativan verbon, anstataŭ igan verbon kiel en la Angla)
* **godu** estas eco kiu mezuras la modifilon, aŭ la ago de la iga verbo

godi : bona

| Langugu  | Esperanto           |
|----------|---------------------|
| god**a** | bon*igi*            |
| god**u** | bon*eco* / bon*igo* |

korekti : ĝusta

| Langugu     | Esperanto             |
|-------------|-----------------------|
| korekt**a** | ĝust*igi* (korekti)   |
| korekt**u** | ĝust*eco* / ĝust*igo* |

warmi : varma

| Langugu   | Esperanto             |
|-----------|-----------------------|
| warm**a** | varm*igi*             |
| warm**u** | varm*eco* / varm*igo* |

Se la radiko estas interne verba (ekz **say**):

* **saya** estas la verbo mem
* **sayu** estas ago de la verbo, aŭ aĵo kiu kutime estas subjekto aŭ objekto de la verbo
* **sayi** estas stato, kiun kutime havas subjekto aŭ objekto de la verbo (sed kiam temas pri stato de la objekto, oni tre ofte aldonas -ed-)

saya : diri

| Langugu  | Esperanto                    |
|----------|------------------------------|
| say**u** | dir*o* (dir*aĵo*/dir"*ago*") |
| say**i** | dir*a* (diranta)             |

skara : timigi

| Langugu   | Esperanto           |
|-----------|---------------------|
| skar**u** | timig*o*            |
| skar**i** | timig*a*(timiganta) |

Se la radiko estas interne substantiva (ekz: **person**):

* **personu** estas la substantivo mem
* **personi** priskribas ion, kio rilatas al la substantivo
* **persona** estas verbo, kiu rilate al substantivo (oni bezonas pensi kreeme)

personu : persono

| Langugu     | Esperanto   |
|-------------|-------------|
| person**i** | person*a*   |
| person**a** | person*umi* |

wateru : akvo

| Langugu    | Esperanto          |
|------------|--------------------|
| water**i** | akv*a* / malsek*a* |
| water**a** | akv*umi*           |

En la supraj ekzemploj, oni povas vidi ke foje, la rezulta vorto havas plurajn
eblajn signifojn. Se oni bezonas esti pli preciza, oni povas uzi plurajn
vortojn:

sayu : diro (diraĵo/dirago)

| Langugu        | Esperanto |
|----------------|-----------|
| sayi **tingu** | di*raĵo*  |
| sayi **aktu**  | dir*ago*  |

Ankaŭ eblas kunmeti **sayi tingu** kiel **saytingu**, kaj **sayi aktu** kiel
**sayaktu**, sed oni evitas fari tian nebezonatan kunmetaĵon.

