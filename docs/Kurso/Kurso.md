Se vi povas paroli Esperanton kaj iom la Anglan, vi povas lerni Langugu tre tre rapide. Anstataŭ memori novajn gramatikajn regulojn kaj vortojn, vi ĉefe bezonos forgesi kelkajn malsimplaĵojn de Esperanto.

Se vi havas demandon, vi vidu la [Gramatikon](/Gramatiko/Gramatiko) aŭ demandu al parolantoj de Langugu per [Telegram](https://langugu.telegramo.org). Se vi volas legi tekston en Langugu, vidu la [Vikion](https://langugu.fandom.com/wiki/Langugu). Se vi volas skribi aŭ kompreni tekston en Langugu, provu la [Korektilon](https://vanege.github.io/langugi-korekteru/).


## 0: Elparolo

Jen la literoj de Langugu:

Vokaloj: **a e i o u**   
Konsonantoj: **b d f g h k l m n p s t w y r v z**  

Ĉiu litero elparoliĝas kiel en la [Internacia Fonetika Alfabeto](https://en.wikipedia.org/wiki/International_Phonetic_Alphabet), do kiel en Esperanto, kun tiu escepto:

* **y** elparoliĝas kiel en la Angla, do kiel *j* en Esperanto
* **w** elparoliĝas kiel *ŭ* en Esperanto, sed ĝi ankaŭ povas komenci silabon

Por malofte konataj sonoj, multaj variaĵoj estas akceptataj kaj bone funkcias, ekzemple:

* **r** povas esti elparolita kiel *l*, kaj ĉiuj naciaj variaĵoj de "r"  
* **v** povas esti elparolita kiel *b*  
* **z** povas esti elparolita kiel *s*  

Kompare al Esperanto, Langugu havas malmulte da vortoj, kie konsonantoj troviĝas apude. Tamen, laŭ bezono aŭ stilo, inter du konsonantoj, oni rajtas elparoli [ə](https://en.wikipedia.org/wiki/Schwa):
* wanta: /wanta/ aŭ /wanəta/
* knowa: /knowa/ aŭ /kənowa/
* speka: /speka/ aŭ /səpeka/

Ne ekzistas deviga regulo pri envorta aŭ enfraza akcento, ĉar uzado ne montris tion sufiĉe utila (nun).


## 1: Afabla vorto

* **Helu** : Saluton
* **Nahelu** : Ĝis (la revido) / Adiaŭ

La prefikso **na-** funkcias kiel *mal-*. Ĝi estas uzata pli ofte ol en Esperanto, ĉar Langugu pli emas reuzi aferojn, kiuj jam ekzistas.

* **Plesu** : Bonvolu!
* **Tanku** : Dankon
* **Soru** : Pardonon

Ĉiu tiutipa "afabla vorteto" finiĝas per **-u**, la finaĵo de substantivoj. Akuzativo neniam estas markita.

* **Godi komu** : Bonvenon
* **Godi dayu** : Bonan tagon (24h)
* **Godi slepu** : Bonan dormon ("Bonan nokton")

**-i** estas la finaĵo de adjektivoj kaj adverboj, oni nomas ilin "modifiloj".

* **Godi luku** : Bonŝancon
* **Godi worku** : Bonan laboron / Gratulon

**Godi worku**, vi finis la unuan lecionon!


## 2: Substantivo (-u)

Ĉiuj substantivoj ĉiam finiĝas per -u. (Krom personaj nomoj kiel "Vanege")

* **wordu** : vorto ("word" angle)

Memoru, la litero **w** estas elparolata kiel *ŭ*. Por **r**, ĉiuj naciaj elparoloj estas permesataj. Ĝi devas ne esti silenta.

* **personu** : persono ("person")

Vortoj de Langugu venas de la Angla, sed ili estas iom ŝanĝitaj per simpla algoritmo. Jen kelkaj reguloj de tiu algortimo:

Finaj vokaloj de la Angla vorto malaperas antaŭ aldoni la finaĵon **-u**:

* **timu** : tempo ("time") (la fina "-e" malaperis)

La litero "y" de la Angla iĝas **i** kiam ĝi estas uzata kiel vokalo:

* **tipu** : tipo ("type") ("y" iĝis **i**)

Kiam du vokaloj troviĝas apude, nur la unua restas:

* **resonu** : kaŭzo ("reason") ("ea" iĝis **e**)
* **langugu** : lingvo ("language") ("ua" iĝis **u**)

La litero "c" de la Angla estas ŝanĝita al **k** se ĝi sonas kiel *k*, se ne, ĝi iĝas **s**:

* **katu** : kato ("cat") ("c" iĝis **k**)
* **plasu** : loko ("place") ("c" iĝis **s**)

Se estas sinsekvo de la sama konsonanto, nur unu restas. (Do "ss" iĝas **s**, "tt" iĝas **t**, "ll" iĝas **l**, ktp)

* **maneru** : maniero ("manner") ("nn" iĝis **n**)

Se la litero h troviĝas tuj post konsonanto, ĝi malaperas.

* **tingu** : afero ("thing") ("h" estas post la konsonanto "t")
* **hosu** : domo ("house") (tie "h" ne malaperis)

Vi ne bezonas parkeri la regulojn de la [Algoritmo](/Gramatiko/Algoritmu). Oni uzas ĝin nur kiam io ne estas esprimebla per vortoj de la [korektilo](https://vanege.github.io/langugi-korekteru/) aŭ kunuzado de ili.

Vi finis la duan lecionon! Jen **godi tingu** farita!


## 3: Adjektivo (-i)

Ĉiuj adjektivoj finiĝas per -i. Fakte, ankaŭ ĉiuj adverboj finiĝas per -i. Oni nomas adjektivojn kaj adverbojn "modifiloj".

* **mani** : multa / multe / tre / ege
* **namani** : malmulta / iom / malmulte / ete
* **godi** : bona / bone
* **nagodi** : malbona / malbone / aĉa / aĉe
* **preti** : bela / bele / ĉarma / ĉarme
* **napreti** : malbela / malbele / malĉarma / malĉarme
* **bigi** : granda / grande / ega
* **nabigi** : malgranda / malgrande / eta
* **esi** : facila / facile
* **naesi** : malfacila / malfacile
* **korekti** : ĝusta / ĝuste
* **nakorekti** : malĝusta / malĝuste

Modifilo plejofte priskribas la vorton, kiu troviĝas post ĝi. Se ĝi estas substantivo, tiam la modifilo plejverŝajne estas adjektivo, se ne, adverbo. Ĉi tiu leciono donos nur adjektivajn ekzemplojn.

* **godi** dayu : *bona* tago
* **godi** bigi : *bone* granda
* **mani** tanku : *multaj* dankoj
* **mani** godi : *tre* bona

Jen kiel oni povas uzi modifilojn por priskribi sep nivelojn de boneco:

* mani godi : tre bona / bonega
* godi : bona
* namani godi : iomete bona / boneta
* midi godi : mezbona
* namani nagodi : iomete malbona / malboneta
* nagodi : malbona
* mani nagodi : tre malbona / malbonega

Jen du aliaj utilaj modifiloj:

* **reli** : reala / vera / reale / vere
* **nareli** : malreala / malvera / falsa / malreale / malvere / false
* **newi** : nova / nove
* **nanewi** : malnova / malnove

Hodiaŭ ni vidis **mani newi wordu**, ĉu ne?


## 4: Verbo (-a)

Ĉiuj verboj ĉiam finiĝas per -a.

* **ba** : esti / ekzisti (to be)
* **hava** : havi / posedi (to have / to possess)

(**ba** estas la sola iom speciala verbo ĉar oni ĉiam rajtas ne skribi ĝin. Por klareco, ĝi ĉiam estos skribita en ĉi tiu kurso.)

* **lika** : ŝati / ĝui (to like / to enjoy)
* **nalika** : malŝati (to dislike)
* **maka** : fari / krei (to do / to make)
* **namaka** : malfari / detrui (to undo / to destroy)

Vidu per **nalika**, ke oni ĉiam preferas reuzi radikojn en Langugu anstataŭ importi novajn el la Angla per la algoritmo.

* **kana** : povi / kapabli (to can / to be able to)
* **wanta** : voli / deziri (to want / to desire)
* **musta** : devi (to must / to have to)

La tradukoj donas la infinitivajn formojn en Esperanto kaj en la Angla, sed fakte, **kana** povas signifi *povi*, *povis*, *povas*, *povos*, *povu*, *povus*... Ne ekzistas konjugacio en Langugu.

* **speka** : paroli (to speak / to talk)
* **saya** : diri (to say)
* **lerna** : lerni / studi (to learn)

Anstataŭ devi lerni "to speak" kaj "to talk" en la Angla, oni devas lerni nur unu verbon en Langugu, kiel en Esperanto. La nombro de lernendaj verboj estas multege malgrandigita.

* **knowa** : koni / scii (to know)
* **remembera** : memori (to remember)
* **forgeta** : forgesi (to forget)

La nombro de lernendaj verboj estas ankaŭ malgrandigita kompare al Esperanto. Ekzemple, anstataŭ havi la verbon *scii*, oni reuzas la verbon *povi* (kiam *scii* signifas *kapabli*), aŭ oni aldonas adverbon al la verbo koni: **godi knowa** (*bone koni*), **fuli knowa** (*tute/plene koni*). (Pri adverboj, legu pli poste).

Se oni **wanta**, oni **kana**!

## 5: Pronomo

En ĉi tiu leciono "afero" povas esti persono, aĵo aŭ koncepto. La pronomo ne ŝanĝiĝas depende de la naturo de la afero, pri kiu oni parolas. Oni tiel povas paroli pri personoj sen mencii genron aŭ socian statuson.

Pronomoj finiĝas per **-u**, ĉar ili estas normalaj substantivoj:

* **mu** : mi (la parolanto)
* **mumu** : ni (la parolanto kaj alia(j) afero(j))
* **yu** : vi
* **yuyu** : vi (la alparolato kaj alia(j) afero(j))
* **hu** : ĝi / ri / li / ŝi / ktp : afero
* **huhu** : ili : afero kaj alia(j) afero(j)

> mu ba personu : mi estas persono  
> mumu hava namu : ni havas nomo(j)n  
> yu alsi lika hu : vi ankaŭ ŝatas ĝin  

Notu escepton: kiel en Esperanto (kaj en la Angla) **yu** povas kiam estas nur unu persono, sed ankaŭ kiam estas pluraj. (Tamen **yuyu** estas uzebla nur por paroli al/pri pluraj personoj.)  

Por esprimi la posedajn pronomojn, oni povas ŝanĝi la lastan literon per **-i** por krei modifilon:

* **mi** : mia
* **mumi** : nia
* **yi** : via
* **yuyi** : via (de vi kaj de alia(j))
* **hi** : ĝia / ria / lia / ŝia/ ktp : de afero
* **huhi** : ilia

> yi hosu ba bigi : via domo estas granda  
> hi langugu ba newi : ria lingvo estas nova  

Mencii refleksivecon estas nedevige. Do **hu lika hu** povas signifi *ri ŝatas rin* kaj *ri ŝatas sin*. La kunteksto ofte sufiĉas por kompreni. Se oni vere bezonas precizigi, oni povas fari tiel:

* **selfi** : propra / mema
* **oteri** : alia
* hu lika selfi hu : ri ŝatas sin (sama afero)
* hu lika oteri hu : ri ŝatas rin (alia afero)

En la sekva leciono, **yu** **maka** **reli** frazojn!

## 6: Frazo

La normala vortordo estas Subjekto Verbo Objekto:

* yu lerna langugu : vi lernas lingvon

La vortordo ankaŭ povas esti Objekto Subjekto Verbo, sed ĝi estas kutima nur en rilataj subfrazoj (vidu pli poste):

* langugu yu lerna : lingvon vi lernas

Do por resumi, la subjekto de verbo estas la substantivo, kiu troviĝas plej proksime de la maldekstro de verbo.

Objekto ne estas deviga:

* mu knowa wordu : mi konas vorton  
* mu knowa : mi konas  

Subjekto ĉiam estas deviga, krom en la imperativo por "yu" kaj "yuyu":

* yu speka : vi parolas  
* speka! : parolu!  

Eblas meti plurajn verbojn unu post la aliajn:

* mu wanta hava katu : mi volas havi katon  
* yu musta speka : vi devas paroli  
* hu lika maka tingu : ri ŝatas fari aferojn  

Jen kelkaj utilaj vortoj:
* mena : signifi
* menu : signifo
* giva : doni
* givu : dono / donaĵo
* nagiva : ricevi 
* frindu : amiko
* aha : kompreni (ĉar kiam oni komprenas, oni ofte diras "aha"!)

> Lerna langugu ba hava newi frindu : Lerni lingvon estas havi novajn amikojn  

**Mu hopa**, ke **yu aha!**


## 7: "Artikolo"

Langugu ne havas la difinan artikolon *la*.

* katu : kato / la kato

Kiel ĉio en Langugu, oni precizigas per nedevigaj modifiloj. Se oni volas precizigi, ke la afero jam estis menciita, oni povas uzi **ti**:

* ti katu : la kato

Sed fakte **ti** samas al *tiu* en Esperanto. Ĝi estas la montra adjektivo.

* ti katu : tiu kato

La vorto *ĉi* (kiel en *ĉi tiu*) ne ekzistas. Oni ne bezonas skribi ion por ĝi.

* ti katu : tiu kato / ĉi tiu kato

Se oni volas precizigi ke oni parolas pri pli proksima kato, oni povas aldoni la adjektivon **neri** (*proksima*).

* ti neri katu : tiu proksima kato / ĉi tiu kato

Resume: anstataŭ uzi *la*, *tiu* kaj *ĉi tiu*, oni uzas **ti**.

Langugu ne havas nedifinan artikolon (kiel en Esperanto). En Esperanto, por klare diri ke oni parolas pri nespecifa afero, oni aldonas *iu*. En Langugu, oni uzas **oni**.

* oni katu : iu kato

Fakte, **oni** simple estas la nombro por *unu*.

* oni katu : unu kato

Resume: anstataŭ uzi *iu* kaj *unu*, oni uzas **oni**.

Jen kelkaj novaj vortoj:

* lesonu : leciono
* korsu : kurso
* gramaru : gramatiko
* partu : parto
* pagu : paĝo
* webplasu : retejo
* komunitu : komunumo
* begina : komenci / ekigi
* nabegina : fini

**Yu nabegina ti lesonu!**


## 8: Adverbo (-i)

Kiel adjektivoj, adverboj estas modifiloj, ili do havas la finaĵon **-i**.

Plejofte, adverbo troviĝas antaŭ sia verbo:

* Yu **fasti** lerna Langugu : Vi *rapide* lernas Langugu  
* Katu **mani** lika slepa : Kato *tre/multe* ŝatas dormi  

Sed ĝi ankaŭ povas troviĝi en aliaj lokoj:

* Yu lerna Langugu **fasti** : Vi lernas Langugu *rapide*  
* Katu slepa **agani** : Kato dormas *denove*  

Adverbo ankaŭ povas priskribi agon post verboj kiel **ba** (*be*) kaj **sema** (*ŝajni*):

* Aha ba **importanti** : Kompreni estas *grave*
* Dansa sema **godi** : Danci ŝajnas *bone*

(La verbo **ba** neniam estas nedeviga, do la frazo **Aha ba importanti** estas sama al **Aha importanti**)

Ankaŭ estas kutime meti adverbon sole:

* Godi! : Bona! / Bone!

Tre ofte, oni metas adverbon en komenco de frazo por enkonduki aserton:

* **Fakti**, humanu ba animalu : *Fakte*, homo estas besto  
* **Ofteni**, katu nalika dogu : *Ofte*, katoj malŝatas hundojn  
* **Normali**, yu kana rekogna mani wordu : *Normale*, vi povas rekoni multajn vortojn  

Jen kelkaj utilaj adverboj por esprimi nivelojn de certeco:

* Mu **maybi** kana finda mi hosu : Mi *eble* povas trovi mian domon  
* **Probabli**, hu ba hapi : *Probable/verŝajne*, ri estas feliĉa  
* Animalu **sertani** hava felu : Bestoj *certe* havas sentojn   
 
Ofte, stranga Esperanta frazaĵo tradukiĝas per adverbo:

* Yu **progresi** lerna : Vi *iom post iom* lernas  
* Mumu neda helpa **resiproki** : Ni devas helpi *unu la alian*  

Memoru ke se vi bezonas helpon, vi povas peti en la [grupo en Telegram](https://langugu.telegramo.org)!


## 9: Tempo

Por esprimi tempon (kiel -is, -as, -os), oni nedevige uzas adverbon. Plejofte, kiam oni ne uzas tempan modifilon, la ago estas en la as-tempo. (Sed oni ĉiam provu analizi laŭ maniero kiu taŭgas kun la kunteksto).

* Mu eta bredu : Mi manĝ*as* panon  

Sed oni povas esti pli klara uzante tempajn modifilojn:

* Mu **nowi** eta bredu : Mi *nun* manĝ*as* panon  
* Mu **habiti** eta bredu : Mi *kutime* manĝ*as* panon  

Ekzistas du tre utilaj mallongaj tempaj modifiloj, kiuj esprimas ĝeneralan is-tempon kaj os-tempon de Esperanto: 

* Mu [pi](https://langugu.fandom.com/wiki/%22pi%22_instedo_%22wasi%22_foro_ti_beforu) staya : Mi rest*is*  
* Mu **wili** walka : Mi piedir*os*  

Kompreneble, oni ne ĉiam bezonas ilin. Ekzemple, se oni jam scias ke la ago okazas antaŭe aŭ poste:  

* **Befori**, mu hava nagodi internetu : *Antaŭe*, mi hav*is* malbonan interreton  
* **Afteri**, mu sanga mi komputeru : *Poste*, mi ŝanĝ*os* mian komputilon  

Jen kelkaj aliaj utilaj tempaj modifiloj, kiuj estas pli precizaj.

* Mu **yusti** nabegina : Mi *ĵus* fin*is*  
* Mu **soni** begina : Mi *baldaŭ* komenc*os*  

Jen aliaj ekzemploj por tagoj:
* **Naneksti dayi**, mu meta frindu : *Hieraŭ*, mi renkont*is* amikon  
* **Nowi dayi**, mu playa playu : *Hodiaŭ*, mi lud*as* ludon  
* **Neksti dayi**, mu kala famili memberu : *Morgaŭ*, mi vok*os* familianon     

**Ti neksti lesoni, yu wili lerna oteri importanti tingu!**


## 10: Modo

Por la u-modo (deva aŭ ordona ago), oni povas aldoni la verbon **musta** (*devi*).

* Yu **musta** ga : Vi ir*u* / Vi devas iri  

Se oni uzas la signon **!**, oni ofte ne bezonas **musta**:

* Yu ga! : Vi iru!

Memoru ke la subjekto ne estas deviga por la imperativo, kiam la subjekto estas **yu** aŭ **yuyu**:

* ga! : iru!  
* koma! : venu!  
* nakoma! : foriru!  
* wata! : atendu!  

Por la us-modo (ebla, teoria aŭ kondiĉa ago), oni povas aldoni la verbon **wolda** ("to would"):

* Mu **wolda** lika buya hu : Mi ŝat*us* aĉeti ĝin

Sed por multaj okazoj kie oni uzas *-us* en Esperanto, aldoni **maybi** (*eble*) sufiĉas:

* **Maybi** yu wanta trinka: *Eble* vi vol*us* trinki  
* **Maybi** yu musta hava yi owni romu: *Eble* vi dev*us* havi vian propran ĉambron   

Oni povas facile uzi modon kaj tempon (aŭ plurajn modojn) samtempe. En Langugu, ili ne batalas por esti finaĵo de la sama verbo:

* Yu **wili musta** nabuya : Vi 'vend**osu**' / Vi devos vendi  
* Yu **wolda musta** usa Anki : Vi 'uz**usu**' Anki / Vi devus uzi Anki  


## 11: Aspekto

Esperanto uzas participojn por esprimi la finitan aspekton (-int- kaj -it-) kaj la nefinitan aspekton (-ant- kaj -at-). Langugu ne havas participojn, anstataŭe, la lingvo esprimas tiujn aspektojn per adverboj:

* katu slepa: kato dormas   
* katu **stili** slepa: kato estas dorm**a**n**t**a (= kato ankoraŭ dormas)  
* katu **alredi** slepa: kato estas dorm**i**n**t**a (= kato jam dormis)  

Oni povas facile uzi samtempe modifilon de tempo kaj de aspekto:

* katu *pi* slepa: kato dorm*is*  
* katu *pi* **stili** slepa: kato est*is* dorm**a**n**t**a  
* katu *pi* **alredi** eta: kato est*is* dorm**i**n**t**a  

Kiel en Esperanto, oni evitas mencii aspekton se tio ne vere gravas. Do plej ofte oni dirus nur **katu slepa** aŭ **katu pi slepa**.

**Yu alredi lerna mani!**

Kiel bonuso (kiu ne rilatas al aspektoj), jen tre oportuna verbo:
* eya : vidi / spekti / rigardi : ("to see" / "to look" / "to watch")


## 12: Verbo kun -eda

Konsideru ĉi tiun frazon:

* Personu saya sentensu : Persono diras frazon  

En frazo kun la formo S Va O (aŭ O S Va), la subjekto S (**personu**) estas la aganto, kaj la objekto O (**sentensu**) estas la ricevanto de la ago.

Nun konsideru ĉi tiun frazon:

* Sentensu **sayeda** personu : Frazo *estas dir(i/a/o)ta de* persono  

En frazo kun la formo S Veda O (aŭ O S Veda), la subjekto S (**sentensu**) estas la ricevanto, kaj la objekto O (**personu**) estas la objekto de la ago. Danke al verboj kun eda, oni ne plu bezonas la pasivan voĉon de Esperanto (*esti + participo*). 

Verboj kun eda estu konsiderataj kiel tute normalaj novaj verboj. Ili respektas la samajn regulojn de verboj. Ekzemple, ili rajtas ne havi objekton:

* Wordu **sayeda** : Vorto estas dir(i/a/o)ta

Foje en Esperanto, oni uzas *-iĝ-* en verbo kiam la subjekto estas ricevanto de ago (farita de la subjekto mem, aŭ de nemenciita aganto). Ankaŭ tiam tute eblas uzi verbon kun eda:

* Wordu **sayeda** : Vorto *diriĝas*  
* Doru **openeda** : Pordo *malfermiĝas*  
* Ti yeru **nabegineda** : La jaro *finiĝas*  

Notu ke la pasiva voĉo de Esperanto (*esti + participo*) devigas mencii tempon aŭ modon (pro la verba finaĵo de *esti*) kaj aspekton (en la participo). Tio ne okazas en Langugu, kie mencii tempon, modon aŭ aspekton ĉiam estas nedevige:

Por precizigi tempon:

* Wordu sayeda : Vorto est(i/a/o) dirata  
* Wordu pi sayeda : Vorto estis dirata  
* Wordu nowi sayeda : Vorto estas dirata
* Wordu wili sayeda : Vorto estos dirata

Por precizigi modon:

* Wordu sayeda : Vorto est(us/u) dirata
* Wordu wolda sayeda : Vorto estus dirata
* Wordu musta sayeda : Vorto estu dirata

Por precizigi aspekton:

* Wordu sayeda : Vorto estas dir(i/a/o)ta
* Wordu alredi sayeda : Vorto estas dirita
* Wordu stili sayeda : Vorto estas dirata
* (Anstataŭ la aspekton de -ont- -ot-, oni normale uzas la postan tempon (wili))

Vortoj kun eda permesas multe malgrandigi la nombron de lernendaj verboj kompare al la Angla kaj Esperanto:

* skara : timigi ("to scare")
* skareda : esti timigata (de) ("to fear") 
* neda : bezoni / postuli ("to need")
* nededa : necesi / manki / esti bezonata (de)
* lika : ŝati ("to like")
* likeda : plaĉi (al) ("to please")

**Yu yusti nabegina importanti tingu. Ti neksti lesonu wili ba esi.**


## 13: Nombro

Substantivoj ne ŝanĝiĝas depende de ĉu oni parolas pri pluraj aŭ nur unu afero:

* sildu : infano / infanoj

Oni scias kiam substantivo estas plurala per kunteksto, aŭ per aliaj elementoj, kiuj jam indikas pluralecon:

* mani sildu : multaj infanoj
* namami adultu : malmultaj adoltoj
* **somi** kompanu : *kelkaj* firmaoj
* **eksesi** problemu : *tro da* problemoj / *troaj* problemoj
* **enogi** provu : *sufiĉe da* pruvoj / *sufiĉaj* pruvoj

Oni povas tamen rapide indiki pluralecon per la modifilo **si**:

* **si** personu : *(pluraj)* persono*j*
* **si** worku : *(pluraj)* laboro*j* / ofico*j* / funkcio*j*

Tiuj modifiloj anstataŭas tabelvortojn en Esperanto:

* **zeri** nigtu : *nul* nokto(j) / *neniu* nokto
* **oni** morningu : *unu* matenu
* **ali** landu : *ĉiuj* landoj
* **everi** situ : *ĉiu* urbo

Jen la **numberu** (*nombroj*), ili estas normalaj modifiloj, do ili finiĝas per **-i**:

* zeri : nul
* oni : unu
* **twi** : *du*
* **tiri** : *tri* (ne "tri" ĉar tro similus al **twi**)
* **fori** : *kvar*
* **fivi** : *kvin*
* **siksi** : *ses*
* **seveni** : *sep*
* **egti** : *ok*
* **nini** : *naŭ*
* **teni** : *dek*
* **hundredi** : *cent*
* **tosandi** : *mil*
* ...

Por paroli pri preciza nombro, oni faras tiel:

* 9 : nini
* 20 = 2 x 10 : twi teni
* 29 = 2 x 10 + 9 : twi teni nini
* 129 = 1 x 100 + 2 x 10 + 9 : oni hundredi twi teni nini
* 2429 = 2 x 1000 + 1 x 100 + 2 x 10 + 9 : twi tosandi oni hundredi twi teni nini

> Yu kana finda arondi fivi teni (50) gropu : Vi povas trovi ĉirkaŭ 50 grupojn
 
Nombro povas iĝi orda vorto per aldono de **-ifi** al la radiko:

* on**ifi** : unu*a*
* tw**ifi** : du*a*
* ...

> Ti boku ba mi onifi boku : Tiu libro estas mia unua libro

**lasti** (*lasta*) povas esti uzata por paroli pri la nuna lasta elemento de listo. (Por paroli pri la lasta elemento "por ĉiam", oni ankaŭ povas uzi **nabegini** (*fina*)).


## 14: Komparo

Oni povas uzi komparajn modifilojn:
* Ti mesagu ba **mori** simpli : Tiu mesaĝo estas *pli* simpla
* Ti eksamplu ba **namori** kleri : Tiu ekzemplo estas *malpli* klara
* Ti partu ba **mosti** strangi : Tiu parto estas *plej* stranga
* Mu **mori lika** pikturu : Mi *preferas* bildon

Por kompari al alia afero, oni povas uzi la prepozicion **tano** (*ol*) antaŭ tiu afero:
* Montu hava mori timu **tano** weku : Monato havas pli da tempo *ol* semajno
* Ofteni, singu ba namori longi **tano** filmu : Ofte, kanto estas malpli longa *ol* filmo

Oni povas uzi modifilojn de sameco aŭ simileco:
* Mumu reda ti **sami** wordboku : Ni legas la *saman* vortaron  
* Mumu beliva **nasami** idu : Ni kredas *malsamajn* ideojn
* Esperantu worka **similari** : Esperanto funkcias/laboras *simile*

Oportune, oni ankaŭ povas uzi la verbojn **sama**, **similara** kaj **sema** por rekte kompari subjekton al objekto:
* "katido" **sama** "juna kato" : "katido" *estas same al* "juna kato"
* Femi katu **similara** mali katu : Ina kato *similaras al* iĉa kato
* Ti stikeru **sema** dogu : Tiu glumarko *"ŝajnas" kiel* hundo / Tiu glumarko *aspektas kiel* hundo

Por esprimi samecon al alia afero, oni povas uzi la prepozicion **manero** (*kiel*), aŭ **ki maneri** (*kiel*) (kio kreas rilatan subfrazon) (legu pli poste):
* Yu tinka **manero** hu (tinka)! : Vi pensas *kiel* ri (pensas)!
* Ti robotu translata **manero** reli translateru : Tiu roboto tradukas *kiel* vera tradukisto
* Ti weteru ba nagodi **ki maneri** naneksti dayu : La vetero estas malbona *kiel* hieraŭ


## 15: "Tabelvorto"

Langugu ne havas la koncepton de "tabelvorto". Anstataŭ antaŭparton, oni uzas normalan modifilon, kaj anstataŭ postparton, oni uzas normalan vorton. Tio havas plurajn avantaĝojn:
- La gramatika funkcio ne estas kaŝita (oni vidas la finaĵon).
- Oni reuzas elementojn, do oni ne havas duoblaĵojn kiel *ie*, *iuloke*, *unuloke*... Oni bezonas malpli memori.
- Oni ne arbitre kreas fermitan grupon de vortoj, kiun la komunumo povus ne ŝati kaj ne povus ŝanĝi.

Jen tradukoj por Esperantaj tabelvortoj (kaj eĉ pli):

| |ti- : **ti**|ki- : **ki**|i- : **oni**|ĉi- : **ali**|neni- : **zeri**|ali/ : **oteri**|ajna : **ani**|**...**
:-----:|:-----:|:-----:|:-----:|:-----:|:-----:|:-----:|:-----:|:-----:
-o : () / tingu|ti / ti tingu|ki / ki tingu|oni / oni tingu|ali / ali tingu|zeri / zeri tingu|oteri / oteri tingu|ani / ani tingu|...
-u : () / personu|ti / ti personu|ki / ki personu|oni / oni personu|ali / ali personu|zeri / zeri personu|oteri / oteri personu|ani / ani personu|...
-a : tipi|ti tipi|ki tipi|oni tipi|ali tipi|zeri tipi|oteri tipi|ani tipi|...
-al : resoni|ti resoni|ki resoni|oni resoni|ali resoni|zeri resoni|oteri resoni|ani resoni|...
-am : timi|ti timi|ki timi|oni timi|ali timi|zeri timi|oteri timi|ani timi|...
-e : plasi|ti plasi|ki plasi|oni plasi|ali plasi|zeri plasi|oteri plasi|ani plasi|...
-el : maneri|ti maneri|ki maneri|oni maneri|ali maneri|zeri maneri|oteri maneri|ani maneri|...
-om : musi|ti musi|ki musi|oni musi|ali musi|zeri musi|oteri musi|ani musi|...
...|...|...|...|...|...|...|...|...
    
La tabelo ne estas fermita, oni povus ekzemple havi plian kolumnon por **everi** (*ĉiu*), aŭ plian linion por **temi** (*teme*). (La tabelvorto por **tiuteme**/**tiurilate** estus *ti temi*)

Kiel en Esperanto, **ki** estas uzebla kaj por fari demandojn, kaj por komenci rilatajn subfrazojn (legu pli poste):

* **Ti tingu** hava preti koloru : *Tio* (Tiu afero) havas belan koloron 
* **Ti plasi** eroru ba : *Tie* eraro estas
* Horu hava **ki musi** minutu? : *Kiom* da minutoj havas horo?
* Yu liva ali plasi **ki resoni**? : *Kial* vi vivas/loĝas aliloke?
* **Oni timi**, fami personu pi visita mi situ : *Iam* (*Unufoje*), fama persono vizitis mian urbon
* Mu **zeri maneri** kana finda solvu : Mi *neniel* povas trovi solvon
* Katu **ali timi** giva lovu : Katoj *ĉiam* donas amon

La tabelo enhavas nur normalajn vortojn, do la listo neniam estas limigita:
* Mu no knowa mani tingu **ti temi** : Mi ne konas multajn aferojn *tiuteme/tiurilate*

Notu ke oni ne ĉiam bezonas meti ion post **ti**, **ki**, **oni**, ktp. Oni povas diveni tion, kion modifilo prias per kunteksto:
* Mu lika katu. Mu hava **oni** = Mu lika katu. Mu hava **oni katu** : Mi ŝatas katon. Mi havas *unu / iun (katon)*.
  
Se kunteksto ne sufiĉas, oni povas imagi la vorton **tingu** (*afero*) post modifilo:
* Mu lika **ti** = Mu lika **ti tingu** : Mi ŝatas *tion*
* Mu lika **mani** = Mu lika **mani tingu** : Mi ŝatas *multajn aferojn*


## 16: Demando

Se la respondo de la demando devas esti **yeso** (*jes*) aŭ **no** (*ne*), oni (nedevige) metas **do** (*ĉu*) en la komenco de la frazo, kaj ? en la fino: 
* **Do** yu fela godi? : *Ĉu* vi fartas bone?
* **Do** yu kana korekta? : *Ĉu* vi povas korekti?
* **Do** yu kana saya agani? : *Ĉu* vi povas ripeti?
* **Do** ani personu hava asku? : *Ĉu* iu ajn havas demandon?

Se la respondo de la demando devas esti afero, oni metas **ki** (*ki-*) antaŭ la informo, kiun oni volas, kaj ? en la fino:
* **Ki** hapena? : *Kio* okazas?
* Yu pi saya **ki**? : *Kion* vi diris?
* Ti kosta **ki musi**? : *Kiom multe* tio kostas?
* **Ki answeru** ba korekti? : *Kiu respondo* estas ĝusta?

Kiam **no** (aŭ **yeso**) estas uzata sole, ĝi estas respondo al demando:

* no! : ne!
* yeso! : jes!

Kiel en Esperanto, oni metas **no** (*ne*) antaŭ la afero, kiun oni neas:

* mu **no** wanta slepa : mi *ne* volas dormi
* **no** mu wanta slepa buto hu : *ne* mi volas dormi sed ri
* mu wanta **no** slepa buto speka : mi volas *ne* dormi sed paroli

Kiel *ja* en Esperanto, oni povas emfazi verecon de aserto per **yeso**, sed por tio, oni pli ofte uzas **reli** (*vere*):

* mu **yeso** lika wina: mi *ja* ŝatas gajni/venki
* mu **reli** nalika nawina: mi *vere* malŝatas perdi/malvenki


## 17: Ĝenerala prepozicio

La prepozicio **bo** indikas ĝeneralan proksimecon kaj rilaton. En Esperanto, ĝi havas la signifon de *en*, *ĉe*, *je* kaj foje *sur*. En la Angla, ĝi havas la signifon de "in", "at", kaj foje "on", "by".

* Dogu playa **bo** parku : Hundo ludas *en* parko
* Hu liva **bo** mi hosu : Ri loĝas *ĉe* mia domo
* Huhu beliva **bo** meritu : Ili kredas *je* merito
* Yu wili ga **bo** ti twifi horu : Vi iros *je* la dua horo
* Yuyu apera **bo** webplasu : Vi ĉiuj aperas *en*/*sur* retejo
* Mumu sita **bo** tablu : Ni sidas *ĉe* tablo
* Mu nastanda **bo** bedu : Mi kuŝas *sur* lito
* No sosa ti onifi **bo** ti listu : Ne elektu la unuan *sur* la listo

**bo** estis kreita pro pluraj kialoj:
- Kelkaj prepozicioj, kiun ĝi anstataŭas, sonas tro simile: "ino" kaj "ono" sonas tro simile al **no**, kaj "ato" sonas tro simile al **to** (alia prepozicio).
- Tiuj prepozicioj estas uzataj en manieroj tre neantaŭvideblaj por lernantoj de la Angla ("on the train", "at eleven", "by the beach..."), do uzi novan vorton permesas eviti alporti tiujn malfacilaĵojn.
- Havi ĝeneralan multuzan rolvorteton kiel *je* en Esperanto permesas profiti de la kunteksto por paroli pli flue.

Ekzistas aliaj prepozicioj por paroli pli precize, sed plej ofte, oni ne bezonas paroli precize, kaj uzi **bo** sufiĉas.


## 18: Prepozicio (1)

Prepozicioj (sed ne nur prepozicioj) uzas la finaĵon **-o**. Jen listo de tre utilaj prepozicioj :

Lokaj prepozicioj:

* **insido** : *en* ("inside")    
* **otsido** : *ekster* ("outside")
* **nero** : *apud* ("near")  
* **fronto** : *antaŭ* ("in front of")  
* **bako** : *malantaŭ* ("in the back of", "behind")  
* **abovo** : *sur*, *super* ("above","on", "over")  
* **undero** : *sub* ("under")
* **beforo** : *antaŭ* (en listo) ("before")
* **aftero** : *post* (en listo) ("aftero")
  
> Zeri tingu **ba** insido ti kontaneru : Nenio estas *en* tiu ujo  
> Mu ba mori hapi **otsido**/**nabo** bigi gropu : Mi estas pli feliĉa *ekster* grandaj grupoj  
> Livu **nero** frindu ba mori godi : Vivo *apud* amikoj estas pli bona  
> Mi kana eya yu **fronto** ti buyplasu : Mi povas vidi vin *antaŭ* la vendejo    
> Katu hideda **bako** furnituru : Kato estas kaŝata malantaŭ meblo  
> Ti dormplasu ba **abovo** ti kokplasu : La dormĉambro estas *super* la kuirejo  
> Pusa hu **undero** ti doru : Puŝu ĝin *sub* la pordo  
> Ti leteru A ba ofteni listeda **beforo** Z : La litero A estas ofte listigata *antaŭ* Z  
> Puta ti wordu **aftero** ti oteri : Metu tiun vorton *post* la alia  

Tempaj prepozicioj:

* **beforo** : *antaŭ*  
* **aftero** : *post*  
* **duringo** : *dum* 

> Tra **beforo** desida : Provu *antaŭ* decidi  
> **Aftero** mani eta, mu no kana mori moveda : *Post* multe manĝi, mi ne plu povas moviĝi  
> Yu no rigta ga otsidi **duringo** krisisu : Vi ne rajtas iri ekstere *dum* krizo  
  
Movaj prepozicioj (tempaj kaj lokaj):

* **fromo** : *el*, *de*  
* **untilo** : *ĝis*  
* **to** : *al*  

> Mu amuseda **fromo** morningu **to** eveningu : Mi amuziĝas *de* mateno *al* vespero  
> Mu pi travela **fromo** Fransu **to** Germanu : Mi vojaĝis *el* Francujo *al* Germanujo  
> Naputa paperu **fromo** ti bagu : Prenu paperon *de* la sako  
> Hopi ti wili kontina **untilo** ti nabeginu : Espereble tio daŭros *ĝis* la fino  
> Senda **to** mu linku **to** ti diskusplasu : Sendu *al* mi ligilon *al* la diskutejo/babilejo  

**To** ankaŭ uzeblas por montri nerektan objekton de verbo:

* Stopa ti waru **to** drugu! : Ĉesu/Haltigu la militon *al* drogoj!


## 19: Prepozicio (2)

Jen aliaj tre utilaj prepozicioj:
* **ofo** : *de*, *da*

> Ti flagu **ofo** mi landu : La flago *de* mia lando  
> Kilogramu **ofo** kofu : Kilogramo *da* kafo  

* **wito** : *kun*, *per*
* **nawito** : *sen*

> Amuseda **wito** frindu : Amuziĝi *kun* amiko  
> Koma **wito** busu : Veni *per* buso  
> Planetu **nawito** divinitu : Planedo/Mondo *sen* dio  

* **bekaso** : *pro*, *ĉar*

> Nahapi **bekaso** moneyu : Malfeliĉa *pro* mono  
> Hu no staya **bekaso** mu no pi ba enogi nisi : Ri ne restis *ĉar* mi ne estis sufiĉe afabla  

* **foro** : *por*

> Invitu **foro** drinka : Invito *por* trinki/drinki  
> Toletu **foro** ali bodu : Necesejo *por* ĉiuj korpoj   
> Vota **foro** ti mosti godi kandidatu! : Voĉdonu *por* la plej bona kandidato!  

* **agansto** : *kontraŭ*

> Playa **agansto** godi playeru no ba esi : Ludi *kontraŭ* bona ludanto ne estas facile  

* **stedo** : *anstataŭ*

> Helpa **stedo** onli hopa : Helpu *anstataŭ* nur esperi  

* **eksepto** : *krom*

> Ti lawu respekteda ali plasi **eksepto** bo ti landpartu : Tiu leĝo estas respektata ĉie *krom* en tiu landparto/regiono  

* **alongo** : *laŭ* (ĉiuj uzoj de laŭ)
* **tinko** : *laŭ* (nur por penso/opinio)
* **sayo** : *laŭ* (nur por diro)

> Personu bika **alongo** ti wayu : Persono biciklas *laŭ* la vojo  
> **Tinko** mu, yu saya korekti : *Laŭ* mi, vi diras ĝuste  
> **Sayo** hu, ti kana : *Laŭ* ri, tio eblas  

* **temo** / **aboto** : *pri*

> Mu no interesteda (**temo**) politiku : Mi ne interesiĝas *pri* politiko  

Oni povas indiki kondiĉan aŭ teorian subfrazon per **ifo** (*se*, *ĉu*) :

> Upa handu **ifo** yu agra : Levu/Altigu manon *se* vi konsentas  
> Mu no knowa **ifo** hu eksista : Mi ne scias *ĉu* ĝi ekzistas  

"Konjukcioj" estas traktataj kiel prepozicioj:

* **ando** : *kaj*
* **oro** : *aŭ*
* **buto** : *sed*, *tamen*

> Yu eta **ando** afteri yu wasa : Vi manĝas *kaj* poste vi purigos  
> Tolu foro eta ba forku **ando** knifu : Iloj por manĝi estas forko *kaj* tranĉilo  
> Mali parentu, femi parentu **oro** oteri, ti no ba importanti : Iĉa parento (/ patro), ina parento (/ patrino) *aŭ* alia, tio ne gravas  
> Do yu yoka **oro** do yu saya ti nayoki? : Ĉu vi ŝercas *aŭ* ĉu vi diras tion serioze?  

Notu ke prepozicioj en Langugu ne estas fermita klaso: eblas krei novajn:

En Esperanto, kiam oni uzas la strukturon "*en/je substantivo al/de* substantivo", eblas anstataŭigi ĝin per nova prepozicio en Langugu, kiu finiĝas per **-o**:

* *spite de* = *en spito de* -> **spito**
* *danke al* = *en danko al* -> **tanko**
* *en maniero de* -> **manero**
* *en diro de* -> **sayo**

> Yu hunta **spito** ti napermitu : Vi ĉasas *spite de* / *malgraŭ* la malpermeso  
> **Tanko** yu mu pi finda : *Danke al* vi mi trovis  

Tio kompreneble ankaŭ funkcias rilate al la Angla "in substantivo to/of":
* "in front of" -> **fronto**
* "instead of" -> **stedo**  

Oni ne trouzu la eblon krei prepoziciojn. Ili ne ĉiam estas facile kompreneblaj, kaj ĉiam pli bonas esprimi sin per vortoj, kiuj jam konatas en la lingvo.


## 20: Prepozicio (3)

En Esperanto, prepozicio povas foje akcepti substantivon, kaj foje ĝi povas akcepti subfrazon (kie troviĝas verbo):

Ekzemple, *dum* akceptas ambaŭ:

* Mi manĝas dum spektado (dum akceptas substantivon)   
* Mi manĝas dum mi spektas (dum akceptas subfrazon)   

Sed, *pro* akceptas nur substantivon:

* Mi manĝas pro volo
* Mi manĝas pro ~~mi volas~~

Se oni volas meti subfrazon, oni devas uzi *ĉar* anstataŭe:

* Mi manĝas ĉar ~~volo~~
* Mi manĝas ĉar mi volas

Se la prepozicio akceptas nur substantivon, oni devas aldoni *tio ke* por povi uzi subfrazon:

* Mi manĝas por mia vivo
* Mi manĝas por ~~mi vivu~~
* Mi manĝas por *tio ke* mi vivu

Tamen se la prepozicio estas *antaŭ*, oni aldonu *ol*, kaj kiam ĝi estas *post*, oni aldonu *kiam*.

Langugu estas pli simpla: ĉiuj prepozicioj estas uzeblaj kun substantivoj kaj subfrazoj, sen aldono de arbitraĵoj:

* Mu eta **bekaso** wantu : Mi manĝas *pro* volo
* Mu eta **bekaso** mu wanta : Mi manĝas *ĉar* mi volas
* Mu eta **foro** livu : Mi manĝas *por* vivi
* Mu eta **foro** mu liva : Mi manĝas *por tio ke* mi vivu  
  
Oni ankaŭ povas meti verbon rekte post prepozicio, kaj ĉi tiu verbo povas nedevige havi objekton. Tio ne ŝanĝas la formon de la prepozicio:

* Mu eta **beforo** studa : Mi manĝas *antaŭ* studi
* Mu eta **beforo** studa lesonu : Mi manĝas *antaŭ ol* studi lecionon

[Malkiel Esperanto](https://bertilow.com/pmeg/gramatiko/i-verboj/kun_rolvortetoj.html#j-bb7), Langugu ne havas arbitran liston de prepozicioj kiuj rajtas aŭ ne havi verbon post si. Ili ĉiuj rajtas.

* Hu pi ekspresa interestu **aboto lerna** ti langugu : Ri esprimis intereson *pri lerni* la lingvon
* Hu pi fameda **bekaso wina** ti primari prisu : Ri famiĝis *pro gajni* la ĉefan premion
* Mumu liki pi diskusa **duringo walka** trogo arportu : Ni ĝoje diskutis/babilis *dum piediri/promeni* tra flughaveno 


## 21: Ekkria vorteto

Ekkriaj vortetoj ne vere sekvas la reston de la gramatiko. Ili ne interagas kun aliaj vortoj en frazo. Ili ofte estas sonimitoj, kaj esprimas simplan emocion aŭ ideon.

Jen kelkaj oftaj:

* **owo** : esprimas surprizon aŭ etan timon

> **owo** yu reli wina! : *ŭaŭ* vi vere venkis! 😯  
> **owo** ti ba ki? : *ho* kio estas tio? 😮  
> ti spideru folowa mu **owo** : la araneo sekvas min 😦😰   

* **uwu** : esprimas ĝojon, kontentigon aŭ ajnan agrablan senton

> yi haru ba mani softi **uwu** : via haro estas tre mola 😌   
> ti katu atenta hi sildu **uwu** : tiu kato zorgas pri sia infano ❤️ 😍   
> **uwu** ti hava godi tastu! : *ho*, tio havas bonan guston! ☺️  

* **ewe** : kiam oni volas esprimi malaprobon aŭ minaci

> **ewe**, ti ba mi kaku, no tosa! : *hej*, tio estas mia kuko, ne tuŝu! 😠  

* **ono** : esprimas negativan sperton, kompaton aŭ ajnan malagrablan senton

> **ono**, mi komputeru no mori worka : *ve*, mia komputilo ne plu funkcias 😨😰😱  
> **ono**, yu no kana simpli maka moneyu! : *neee*, vi ne povas simple fari monon! 😭  
> **ono**, mi pi walka bo krapu : *fek*, mi marŝis sur fekaĵon 🤢

* **haha** : esprimas amuziĝon aŭ ridadon

> **haha**, moneyi printeru maka brr : *haha*, monprintilo faras brr 😆  
> **haha**, yu pi walka bo krapu : *mdr*, vi marŝis sur fekaĵon 😂  

* ho : esprimas pli malpli ĉiujn esprimojn de interna sento

> **ho** : *ho*

**oko** (*okej*), **so** (*nu*, *do*) kaj **ando** (*kaj*) estas la ĉefaj "plenigaj vortoj" de Langugu, tio signifas ke ili estas uzataj por... plenigi konversacion. Ili utilas ekzemple por peti atenton de aŭskultanto, rompi ĝenan silenton aŭ por doni al si tempon.

> **Oko**... mu preparedi foro ga : *Okej*... mi pretas por iri  
> **So**... ki hapena naneksti dayi? : *Nu*/*Do*... kio okazis hieraŭ?  
> **Ando**... mu pi skareda ando no answera : *Kaj*... mi timis kaj ne respondis  

Kiel en Esperanto, **oko** ankaŭ estas uzebla por rapide indiki komprenon aŭ konsenton. **So** estas uzebla ĉie kie *do* estas uzebla en Esperanto.

Se oni volas diri al iu, ke oni ne ŝatas tiun, oni povas diri **krapu to yu** (*fek al vi)*. Male, por diri ke oni ŝatas iun, oni povas diri **hugu to yu** (*brakumo al vi*).


## 22: ko-subfrazo

La vorto **ko** funkcias kiel *ke* en Esperanto. Ĝi estas prepozicio, kiu kompletigas parton de la ĉeffrazo:

Post verbo sen objekto, ĝi komencas komplementon, kiu kvazaŭ estas la objekto de la verbo:

> Personi, mu tinka **ko** yu saya godi : Persone, mi pensas *ke* vi diras bone = Persone, mi pensas: "Vi diras bone"  
> Mu suposa **ko** yu lika ti musiku : Mi supozas *ke* vi ŝatas tiun muzikon = Mi supozas: "Vi ŝatas tiun muzikon"  

Ĝi ankaŭ povas klarigi substantivon de la ĉeffrazo:

> Mu no lika ti opinu **ko** waru nededa : Mi ne ŝatas tiun opinion *ke* milito estas bezonata ("milito estas bezonata" klarigas "opinu")  
> Ti ba godi **ko** yu wanta partisipa : Estas bone *ke* vi volas partopreni ("yu wanta partisipa" klarigas "Ti").  

Ĝi ankaŭ povas klarigi aserton de la ĉeffrazo:

> Mu ba nahapi **ko** ti metu no wili hapena : Mi estas malfeliĉa *ke*/*ĉar* la renkontiĝo ne okazos  

**ko** estas speciala prepozicio, ĉar ĝi neniam estas deviga:

> Mu tinka **ko** yu preti = Mu tinka yu preti : Mi pensas ke vi estas bela

Tamen, estas utile lasi ĝin en kompleksaj frazoj, ĉar ĝi helpas analizi ilin.

---

**La kurso ne estas finita: ankoraŭ 8 devas esti skribitaj. Bonvolu reveni post kelkaj semajnoj. Por resti ĝisdatigata, aliĝu al la [Telegrama grupo](https://langugu.telegramo.org)!**

**Ti korsu no ba nabeginedi: stili 8 lesonu musta ba ritedi. Plesi koma agani aftero somi weku. Foro staya updateda, yona ti [Telegrami gropu](https://langugu.telegramo.org)!**