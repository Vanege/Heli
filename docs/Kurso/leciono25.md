# Leciono 25: -ed-, -er-

En antaŭa leciono, vi jam vidis **-eda**, kiu inversigas la ordon de verbo:

| Langugu       | Esperanto                                                             |
|---------------|-----------------------------------------------------------------------|
| mu lika       | mi ŝatas                                                              |
| mu lik**eda** | mi ŝat*it*as / mi ŝat*at*as (= mi estas ŝat*it*a / mi estas ŝat*at*a) |

**-edi** estas tre simila: ĝi estas modifilo, do ĝi priskribas staton aŭ
manieron, kiun ricevanton havas pro okazanta aŭ finita ago:

|mu ba lik**edi**|mi estas ŝat*ita* / mi estas ŝat*ata*

En Langugu, la verbo **ba** estas nedeviga, do oni povas pli rapide skribi:

| Langugu       | Esperanto                             |
|---------------|---------------------------------------|
| mu lik**edi** | mi estas ŝat*ita* / mi estas ŝat*ata* |

En Esperanto, ne vere estas granda diferenco inter "*mi ŝatatas*" (**mu
likeda**) kaj "*mi estas ŝatata*" (**mu likedi**). Tio similas en Langugu: se
oni uzas la verbon, oni emfazas pri ago, se oni uzas la modifilon, oni emfazas
pri stato.

**-edu** reprezentas aferon (ofte personon), kiu estas ricevanto de ago okazanta
aŭ finita:

| Langugu    | Esperanto                 |
|------------|---------------------------|
| lik**edu** | ŝat*ito* / ŝat*ato*       |
| sos**edu** | elekt*ito* / elekt*ato*   |
| kil**edu** | mortig*ito* / mortig*ato* |

Langugu havas alian direktan markilon: **-er-**. Por verboj, **-era** emfazas
kaj certigas ke oni uzas la plej oftan ordon (sen la -er-). Do ĝi similas al la
participoj "*int*" kaj "*ant*" (sed malsame al tiuj, **-er-** ne precizigas
gramatikan aspekton):

| Langugu       | Esperanto                                                                 |
|---------------|---------------------------------------------------------------------------|
| mu lika       | mi ŝatas                                                                  |
| mu lik**era** | mi ŝat*int*as / mi ŝat*ant*as (= mi estas ŝat*int*a / mi estas ŝat*ant*a) |

Ankaŭ eblas uzi **-eri**:

| Langugu       | Esperanto                               |
|---------------|-----------------------------------------|
| mu lik**eri** | mi estas ŝat*int*a / mi estas ŝat*ant*a |

Esperanto foje havas verbajn adjektivojn aŭ adverbojn, kiuj povas ricevi
objekton: "*ĝenanta personon*", "*ĝenante personon*". Tio ne eblas en Langugu.
Oni neniam metas substantivon post modifilo kvazaŭ objekton de tiu modifilo,
ĉar tiam la modifilo priskribas la substantivon!

| Langugu                                    | Esperanto                                        |
|--------------------------------------------|--------------------------------------------------|
| mu anoyera bosu                            | mi estas ĝenanta ĉefon (mi ĝenas ĉefon)          |
| mu anoyeri bosu = mu ba anoyeri bosu (!!!) | mi estas ĝenanta ĉefo (mi estas ĉefo, kiu ĝenas) |

**-er-** estas plej ofte uzata en la formo **-eru**, kie ĝi reprezentas aferon
(ofte personon), kiu (ofte aŭ ne) estas aganto de ago okazanta aŭ finita:

| Langugu      | Esperanto                   |
|--------------|-----------------------------|
| lik**eru**   | ŝat*into* / ŝat*anto*       |
| sos**eru**   | elekt*into* / elekt*anto*   |
| kil**eru**   | mortig*into* / mortig*anto* |
| begin**eru** | komenc*into* / komenc*anto* |
| spek**eru**  | parol*into* / parol*anto*   |

**-eru** ankaŭ ofte anstataŭas *-isto* kaj *-ilo*.

| Langugu         | Esperanto                                                                                        |
|-----------------|--------------------------------------------------------------------------------------------------|
| program**eru**  | program*isto*                                                                                    |
| politik**eru**  | politik*isto* (oni imagas ke la verbo **politika** estus fari aferojn, kiuj rilatas al politiko) |
| esperant**eru** | Esperant*isto* (oni imagas ke la verbo **esperanta** estus uzi la lingvon)                       |
| serv**eru**     | serv*ilo*                                                                                        |
| korekt**eru**   | korekt*ilo*                                                                                      |

Jen kelkaj frazoj por lerni kelkajn oftajn vortojn:
> Sositu, ki fuli worka, neda farmeru, makeru, informeru, ando mori. : Socio,
> kiu plene funkcias, bezonas farmistojn, kreantojn, informantojn, ktp.
>
> Somi timi, ti komplaneru pi maka mori nagodi tingu tano ti komplanedu.
> : Kelkfoje, la plendanto faris pli da malbonaj aferoj ol la plendato.
>
> Atlesti 80% ofo ali burneri aktu no hava humani originu. : Almenaŭ 80% de ĉiuj
> bruligaj agoj ne havas homan originon.
>
> Ti plasi ti planu. Ifo hu ba likedi, tano hu wili ba makedi. : Jen la plano.
> Se ĝi estas ŝatata, tiam ĝi estos farata.

