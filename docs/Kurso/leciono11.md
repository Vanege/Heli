# Leciono 11: Aspekto

Esperanto uzas participojn por esprimi la finitan aspekton (-int- kaj -it-) kaj
la nefinitan aspekton (-ant- kaj -at-). Langugu ne havas participojn, anstataŭe,
la lingvo esprimas tiujn aspektojn per adverboj:

| Langugu               | Esperanto                                           |
|-----------------------|-----------------------------------------------------|
| katu slepa            | kato dormas                                         |
| katu **stili** slepa  | kato estas dorm**a**n**t**a (= kato ankoraŭ dormas) |
| katu **alredi** slepa | kato estas dorm**i**n**t**a (= kato jam dormis)     |

Oni povas facile uzi samtempe modifilon de tempo kaj de aspekto:

| Langugu                    | Esperanto                     |
|----------------------------|-------------------------------|
| katu *pi* slepa            | kato dorm*is*                 |
| katu *pi* **stili** slepa  | kato est*is* dorm**a**n**t**a |
| katu *pi* **alredi** slepa | kato est*is* dorm**i**n**t**a |

Kiel en Esperanto, oni evitas mencii aspekton se tio ne vere gravas. Do plej
ofte oni dirus nur **katu slepa** aŭ **katu pi slepa**.

**Yu alredi lerna mani!**

Kiel bonuso (kiu ne rilatas al aspektoj), jen tre oportuna verbo:

| Langugu | Esperanto               | Angla                             |
|---------|-------------------------|-----------------------------------|
| eya     | vidi / spekti / rigardi | "to see" / "to look" / "to watch" |

