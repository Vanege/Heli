# Leciono 24: Lando, lingvo

Lando estas difinita geografia spaco kie povas troviĝi multaj homgrupoj (kaj
multaj lingvoj). Do ne estas precize nek dezirinde konstrui nomon de lando el
nomo de homgrupo, ĉar tio havas ĉe kelkaj homoj preskriban efikon pri kiuj
homoj loĝu tie.

Nomoj de landoj en Langugu simple estas la nomoj de la landoj en la Angla, post
uzo de la Algoritmo, kun nedeviga majusklo. Oni konsideru tiujn vortojn kiel
tute novajn, ne konstruitajn el partoj, krom unusola radiko kaj la finaĵo -u:

| Langugu       | Esperanto         | Angla     |
|---------------|-------------------|-----------|
| **indonesu**  | *Indonezio        | Indonesia |
| **rusu**      | *Ruslando         | Russia    |
| **yapanu**    | *Japanujo         | Japan     |
| **indu**      | *Hindujo*/*Barato | India     |
| **sinu**      | *Ĉinujo           | China     |
| **germanu**   | *Germanujo        | Germany   |
| **fransu**    | *Francujo         | France    |
| **spanu**     | *Hispanujo        | Spain     |
| **italu**     | *Italujo          | Italy     |
| **polandu**   | *Pollando         | Poland    |
| **astralu**   | *Aŭstralio        | Australia |
| **nigeru**    | *Niĝerio          | Nigeria   |
| **brazilu**   | *Brazilo          | Brazil    |
| **argentinu** | *Argentino        | Argentinu |

Kiam nomo de lando enhavas artikolon aŭ pluralon, oni kutime forigas ilin:

| Langugu        | Esperanto   | Angla           |
|----------------|-------------|-----------------|
| **neterlandu** | *Nederlando | The Netherlands |

Kiam nomo havas plurajn partojn, oni kutime kunmetas ilin:

| Langugu           | Esperanto          | Angla                                              |
|-------------------|--------------------|----------------------------------------------------|
| **sotafriku**     | *Sudafriko         | South Africa                                       |
| **onedkinglandu** | *Uniĝinta Reĝlando | The United Kingdom") (Oni ankaŭ nomas ĝin **oku**) |
| **onedstatu**     | *Usono             | The United States") (Oni ankaŭ nomas ĝin **osu**)  |

Por paroli pri io, kio rilatas al la lando, oni povas ŝanĝi ĝin al modifilo:

| Langugu             | Esperanto                          |
|---------------------|------------------------------------|
| brazili sitizenu    | civitano de Brazilo                |
| germani ekonomu     | ekonomio de Germanujo              |
| astrali governeru   | registo/registaro de Aŭstralio     |
| sotafriki presideru | prezidanto/prezidento de Sudafriko |

Por lingvoj, oni same uzas la Algoritmon el la nomoj en la Angla. Oni ne kreas
kunmetaĵon rilate al vorto de lando aŭ homgrupo, ĉar lingvo povas esti parolata
en pluraj landoj, kaj de malsamaj homgrupoj:

| Langugu        | Esperanto      | Angla      |
|----------------|----------------|------------|
| **mandarinu**  | *la mandarena  | Mandarin   |
| **englisu**    | *la angla      | English    |
| **hindustanu** | *la hindustana | Hindustani |
| **spanisu**    | *la hispana    | Spanish    |
| **arabiku**    | *la araba      | Arabic     |
| **malayu**     | *la malaja     | Malay      |
| **rusinu**     | *la rusa       | Russian    |
| **bengalu**    | *la bengala    | Bengali    |
| **portugusu**  | *la portugala  | Portuguese |
| **frensu**     | *la franca     | French     |
| **germanu**    | *la germana    | German     |
| **esperantu**  | *esperanto     | Esperanto  |

Kio pri vortoj homgrupaj vortoj kiel *franco*? Nu, se oni volas paroli pri iu,
kiu loĝas en Francujo, oni povas diri **fransi personu**. Se oni volas paroli
pri iu, kiu havas francan civitanecon, oni povas diri **fransi sitizenu**. Se
oni volas paroli pri iu, kiu parolas la francan, oni povas diri **frensi
spekeru**.

Ĝenerale, kiam oni prezentas homon en Langugu, oni evitas uzi substantivon kiu
reprezentas anon de kultura homgrupo. Estas pli bone diri **britani personu**
(*bretona persono*) ol **britanu** (*bretono*), krom se la homo mem esprimis la
volon esti priparolata tiel.

Je individua nivelo, ĉiu persono estas miksaĵo de pluraj kulturoj kaj homgrupaj
influoj (aldone al sia propra individueco). Plie, ĉiu persono libere identiĝas
(aŭ ne) al "gento", "etno", "popolo", "tribo" aŭ al aliforma homgrupo kies
aparteco ne ĉie estas konsentata. Do prezenti homon per homgrupa vorto estas
misreprezente, kaj donas fokuson pri io, kio ne gravas, ĉar esence ni ĉiuj unue
estas personoj de la homaro.

Vi eble rimarkis ke la Algoritmo foje donas vortojn, kiujn jam ekzistas.
Ekzemple **germanu** povas kaj esti *Germanujo*, kaj *la germana lingvo*. En
praktiko, kunteksto faras ke konfuzo tre malofte okazas. Sed se tio estas ĝena,
homoj povas libere uzi alternativojn, kaj se ili estas pli kompreneblaj kaj
oportunaj, ili nature populariĝos.

Jen kelkaj frazoj por lerni kelkajn oftajn vortojn:
> Boti englisu and frensu spekeda bo kanadu. : Ambaŭ la angla kaj la franca estas parolataj en Kanado.
>
> Mu eya astralu bo filmu fromo ti sanelu ofo Evildea. : Mi rigardas Aŭstralion en filmo el la kanalo de Evildea.
>
> Almosti ali nativi langugu ofo astralu soni naapera. : Preskaŭ ĉiuj indiĝenaj lingvoj de Aŭstralio baldaŭ malaperos.
>
> Finisu ba interesti, buto nahapi mu no suksesa lerna hu. : La finna estas interesa, sed bedaŭrinde/malfeliĉe mi ne sukcesas lerni ĝin.

