# Leciono 4: Verbo (-a)

Ĉiuj verboj ĉiam finiĝas per -a.

|Langugu|Esperanto|Angla|
|---|---|---|
|ba| esti / ekzisti|to be|
|hava| havi / posedi|to have / to possess|

>**ba** estas la sola iom speciala verbo ĉar oni ĉiam rajtas ne skribi ĝin. Por
>klareco, ĝi ĉiam estos skribita en ĉi tiu kurso.

|Langugu|Esperanto|Angla|
|---|---|---|
|lika| ŝati / ĝui|to like / to enjoy|
|nalika| malŝati|to dislike|
|maka| fari / krei|to do / to make|
|namaka| malfari / detrui|to undo / to destroy|

Vidu per **nalika**, ke oni ĉiam preferas reuzi radikojn en Langugu anstataŭ
importi novajn el la Angla per la Algoritmo.

|Langugu|Esperanto|Angla|
|---|---|---|
|kana| povi / kapabli|to can / to be able to|
|wanta| voli / deziri|to want / to desire|
|musta| devi|to must / to have to|

La tradukoj donas la infinitivajn formojn en Esperanto kaj en la Angla, sed
fakte, **kana** povas signifi *povi*, *povis*, *povas*, *povos*, *povu*, *povus*
... Ne ekzistas konjugacio en Langugu.

|Langugu|Esperanto|Angla|
|---|---|---|
|speka| paroli|to speak / to talk|
|saya| diri|to say|
|lerna| lerni / studi|to learn|

Anstataŭ devi lerni "to speak" kaj "to talk" en la Angla, oni devas lerni nur
unu verbon en Langugu, kiel en Esperanto. La nombro de lernendaj verboj estas
multege malgrandigita.

|Langugu|Esperanto|Angla|
|---|---|---|
|knowa| koni / scii|to know|
|remembera| memori|to remember|
|forgeta| forgesi|to forget|

La nombro de lernendaj verboj estas ankaŭ malgrandigita kompare al Esperanto.
Ekzemple, anstataŭ havi la verbon *scii*, oni reuzas la verbon *povi* (kiam
*scii* signifas *kapabli*), aŭ oni aldonas adverbon al la verbo koni:
**godi knowa** (*bone koni*), **fuli knowa** (*tute/plene koni*). (Pri adverboj,
legu pli poste).

Se oni **wanta**, oni **kana**!

