# Literoj kaj sonoj
## Literoj

Vokaloj: **a e i o u**   
Konsonantoj: **b d f g h k l m n p s t w y r v z**  

## Sonoj

Ĉiu litero elparoliĝas kiel en la [Internacia Fonetika Alfabeto](https://en.wikipedia.org/wiki/International_Phonetic_Alphabet), do kiel en Esperanto, kun tiu escepto:

* **y** elparoliĝas kiel en la Angla, do kiel *j* en Esperanto
* **w** elparoliĝas kiel *ŭ* en Esperanto, sed ĝi ankaŭ povas komenci silabon

Por malofte konataj sonoj, multaj variaĵoj estas akceptataj kaj bone funkcias, ekzemple:

* **r** povas esti elparolita kiel *l*, kaj ĉiuj naciaj variaĵoj de "r"  
* **v** povas esti elparolita kiel *b*  
* **z** povas esti elparolita kiel *s*  

Kompare al Esperanto, Langugu havas malmulte da vortoj, kie konsonantoj troviĝas apude. Tamen, laŭ bezono aŭ stilo, inter du konsonantoj, oni rajtas elparoli [ə](https://en.wikipedia.org/wiki/Schwa):
* wanta: /wanta/ aŭ /wanəta/
* knowa: /knowa/ aŭ /kənowa/
* speka: /speka/ aŭ /səpeka/

Ne ekzistas deviga regulo pri envorta aŭ enfraza akcento, ĉar uzado ne montris tion sufiĉe utila (nun).

Langugu do ne havas ĉapelajn literojn (kiuj ne ĉiam estas disponeblaj), nek [maloftan sonon](https://phoible.org/parameters) kiel ĥ de Esperanto. Originale, Langugu ne havis "v" kaj "z", sed ili montriĝis gravegaj por la rekonebleco de kelkaj vortoj, kaj por eviti tro da kolizioj por la uzo de la Algoritmo.

## Faciliga ə

Inter du konsonantoj, oni rajtas elparoli [ə](https://en.wikipedia.org/wiki/Schwa) se tio helpas:
* speka: /speka/ aŭ /səpeka/
* twi: /twi/ aŭ /təwi/
* lernplasbosu: /lernəplasəbosu/ 