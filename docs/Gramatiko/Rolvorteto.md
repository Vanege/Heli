# Rolvorteto (-o)
## Rolvorteto

Rolvortetoj enkondukas komplementon (prepozicio) aŭ subfrazon (konjukcio), aŭ faras ion specialan. La listo de rolvortetoj ne estas fermita. Ili povas ŝanĝiĝi laŭ la preferoj de la komunumo.  

## Ĝenerala proksimeco kaj rilato (bo)

La prepozicio **bo** indikas ĝeneralan proksimecon kaj rilaton. En Esperanto, ĝi havas la signifon de *en*, *ĉe*, *je* kaj foje *sur*. En la Angla, ĝi havas la signifon de "in", "at", kaj foje "on", "by".

* Dogu playa **bo** parku : Hundo ludas *en* parko
* Hu liva **bo** mi hosu : Ri loĝas *ĉe* mia domo
* Huhu beliva **bo** meritu : Ili kredas *je* merito
* Yu wili ga **bo** ti twifi horu : Vi iros *je* la dua horo
* Yuyu apera **bo** webplasu : Vi ĉiuj aperas *en*/*sur* retejo
* Mumu sita **bo** tablu : Ni sidas *ĉe* tablo
* Mu nastanda **bo** bedu : Mi kuŝas *sur* lito

**bo** estis kreita pro pluraj kialoj:
- Kelkaj prepozicioj, kiun ĝi anstataŭas, sonas tro simile: "ino" kaj "ono" sonas tro simile al **no**, kaj "ato" sonas tro simile al **to** (alia prepozicio).
- Tiuj prepozicioj estas uzataj en manieroj tre neantaŭvideblaj por lernantoj de la Angla ("on the train", "at eleven", "by the beach..."), do uzi novan vorton permesas eviti alporti tiujn malfacilaĵojn.
- Havi ĝeneralan multuzan rolvorteton kiel *je* en Esperanto permesas profiti de la kunteksto por paroli pli flue.

Ekzistas aliaj prepozicioj por paroli pli precize, sed plej ofte, oni ne bezonas paroli precize, kaj uzi **bo** sufiĉas.

## Aliaj rolvortetoj

### Lokaj rolvortetoj

* insido: en (inside)    
* otsido: ekster  
* neksto: apud (next of EN)  
* fronto: antaŭ (in front of EN)  
* bako: malantaŭ (behind, in the back of EN)  
* abovo: sur, super (on, over, above EN)  
* undero: sub (under EN)  

### Tempaj rolvortetoj

* beforo: antaŭ  
* aftero: post  
* duringo: dum  

### Movaj rolvortetoj (tempaj kaj lokaj)

* fromo: el  
* untilo: ĝis  
* to: al  

### Aliaj...

ofo: de, da  
wito: kun, per  
nawito: sen  
bekaso: pro, ĉar  
foro: por  
agansto: kontraŭ  
instedo: anstataŭ  
eksepto: krom  
alongo / tinko: laŭ  
aboto: pri  
trogo: tra  

### Kunligaj rolvortetoj

* ando: kaj (and EN)  
* oro: aŭ (or EN)  
* buto: sed (but EN) 

## Plenigaj vortoj (so, oko)

**oko** (okej) **so** (do) estas la ĉefaj plenigaj vorto de Langugu. Ili similas al "nu" kaj "do" en Esperanto kiam ili estas uzataj por... plenigi frazon. Ili utilas ekzemple por ekhavi atenton de aŭskultantoj, aŭ por doni al si tempon por pensi pri la resto de la frazo.

> oko... mu preparedi foro ga: okej... mi pretas por iri  
> so... ki hapena yesterdayi?: do... kio okazis hieraŭ?  

## Komparoj (tano, manero, ...)

Oni povas uzi komparajn modifilojn:
* Ti mesagu ba **mori** simpli : Tiu mesaĝo estas *pli* simpla
* Ti eksamplu ba **namori** kleri : Tiu ekzemplo estas *malpli* klara
* Ti partu ba **mosti** strangi : Tiu parto estas *plej* stranga
* Mu **mori lika** pikturu : Mi *preferas* bildon

Por kompari al alia afero, oni povas uzi la prepozicion **tano** (*ol*) antaŭ tiu afero:
* Montu hava mori timu **tano** weku : Monato havas pli da tempo *ol* semajno
* Ofteni, singu ba namori longi **tano** filmu : Ofte, kanto estas malpli longa *ol* filmo

Oni povas uzi modifilojn de sameco aŭ simileco:
* Mumu reda ti **sami** wordboku : Ni legas la *saman* vortaron  
* Mumu beliva **nasami** idu : Ni kredas *malsamajn* ideojn
* Esperantu worka **similari** : Esperanto funkcias/laboras *simile*

Oportune, oni ankaŭ povas uzi la verbojn **sama**, **similara** kaj **sema** por rekte kompari subjekton al objekto:
* "katido" **sama** "juna kato" : "katido" *estas same al* "juna kato"
* Femi katu **similara** mali katu : Ina kato *similaras al* iĉa kato
* Ti stikeru **sema** dogu : Tiu glumarko *"ŝajnas" kiel* hundo / Tiu glumarko *aspektas kiel* hundo

Por esprimi samecon al alia afero, oni povas uzi la prepozicion **manero** (*kiel*), aŭ **ki maneri** (*kiel*) (kio kreas rilatan subfrazon) (legu pri ili pli poste):
* Yu tinka **manero** hu (tinka)! : Vi pensas *kiel* ri (pensas)!
* Ti robotu speka **manero** reli landi bosu : Tiu roboto parolas *kiel* vera landestro
* Ti weteru ba nagodi **ki maneri** naneksti dayu : La vetero estas malbona *kiel* hieraŭ


## Demandoj (do)

Ĝenerale, oni nur bezonas aldoni je la frazfino "?" por krei demandon.  

Por ĉu-demandoj, oni povas uzi **do** en la komenco de frazo:  

* **do** yu lika slepa?: **Ĉu** vi ŝatas dormi?  

Por ki-demandoj, oni uzas **ki** (kio/kiu what/which) antaŭ la koncernita afero:  

* yu wanta **ki** animalu?: **Kiun** beston vi volas?  
* mumu maka **ki** (tingu)?: **Kiun** (aferon) ni faras?  

## Neado (no)

Kiam **no** (aŭ **yeso**) estas uzata sole, ĝi estas respondo al demando:

* no! : ne!
* yeso! : jes!

Kiel en Esperanto, oni metas **no** (*ne*) antaŭ la afero, kiun oni neas:

* mu **no** wanta slepa : mi *ne* volas dormi
* **no** mu wanta slepa buto hu : *ne* mi volas dormi sed ri
* mu wanta **no** slepa buto speka : mi volas *ne* dormi sed paroli

**No** teknike funkcias kiel modifilo, sed ĝi havas la finaĵon -o, ĉar kun -i, ĝi sonus tro simile al **mani**, **oni**, **ani**, ktp.

Kiel *ja* en Esperanto, oni povas emfazi verecon de aserto per **yeso**, sed por tio, oni pli ofte uzas **reli** (*vere*):

* mu **yeso** lika wina: mi *ja* ŝatas gajni/venki
* mu **reli** nalika nawina: mi *vere* malŝatas perdi/malvenki

## "Ke" (ko)

"ke" en Esperanto tradukiĝas per "ko", sed ĝi ne estas deviga kiam la frazo sufiĉe simplas.
> mu lika **ko** yu eta === mu lika yu eta : mi ŝatas, ke vi manĝas

## Prepozicioj kiel konjukcioj

En Esperanto, rolvorteto povas foje esti uzata kiel prepozicio kaj konjukcio. Vidu la ekzemplon de "dum":

* Mi manĝas dum spektado (prepozicio, kiu enkondukas substantivon)  
* Mi manĝas dum mi spektas (kunjunkcio, kiu enkondukas frazon)  

Sed tio ne eblas por ĉiu prepozicia rolvorteto, ekzemple "pro":

* Mi dormas pro laceco
* ~~Mi dormas pro mi estas laca~~ -> Mi dormas ĉar mi estas laca   
* Mi dormas por ripozo  
* ~~Mi dormas por mi ripozas~~ -> Mi dormas por (tio) ke mi ripozu

En Langugu, o-vorto uzata prepozicie rajtas esti uzata konjunkcie, kaj male.

* Mu slepa bekaso tirnesu  
* Mu slepa bekaso mu ba tiredi  
* Mu slepa foro restu  
* Mu slepa foro mi resta

La ĉeesto de verbo sufiĉe klarigas ke la vorto estas uzata kunjunkcie, sed eblas ankaŭ frue montri ke oni komencas frazon per la nedeviga "ko".

* Mu slepa foro mi resta === Mu slepa foro ko mi resta

En Esperanto, oni arbitre diras ke nur kelkaj prepozicioj rajtas havi verbon (oni rajtus diri "por manĝi" sed ne "per manĝi"). En Langugu, oni rajtas meti ĉion, kion oni volas, post prepozicio. Se tio igas ĝin teknike konjunkcio, tio ne vere gravas, ĉar malkiel "pro" kaj "ĉar" en Esperanto, Langugu ĉiam uzas la saman formon.

Ekzistas multege da neutilaj malkonsentoj en Esperanto rilate al la ĝusteco de frazoj kiel "Post manĝi" "Post kiam manĝi" "Post mi manĝas" "Post ol mi manĝas". Langugu ne povas havi tiujn problemojn, kaj komprenebleco estas sufiĉa indiko de ĝusteco.
