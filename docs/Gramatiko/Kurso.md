La kurso ne estas finita, tial ĝi ne aperas en la retejo






Bonvenon al la kurso de Langugu. Mi estas Vanege, kaj mi feliĉas vidi ke la lingvo interesas vin. Langugu estas provo fari la plej akcepteman lingvon, tio estas la plej facile lerneblan lingvon por averaĝa nuntempa homarano. Kaj tio estas sen perdi en esprimpovo kompare al Esperanto.

Mi multege studis la gramatikon de diversaj planlingvoj, kaj mi pensas havi bonan ideon pri tio, kio funkcias bone aŭ ne. Mi scias kiel uzantoj de Esperanto eraras, kaj mi klarigos al vi kiel la gramatiko de Langugu faras por ke homoj povu malpli erari. Iu kiu estas komprenebla devus samtempe esti gramatike ĝusta.

Okazis antaŭ iom da tempo enketo pri la [ĉefaj malfacilaĵoj en lingvolernado de Esperanto](https://eo.wikisource.org/w/index.php?title=Dosiero%3AUmujo_2a%2C_2016-08.pdf&page=12). Langugu solvas ĉi tiujn problemojn, kaj eĉ pli. Vi trovos ĉi tiujn solvojn pli sube en la kurso. Se vi havas ajnan demandon aŭ proponon de plibonigo, ne hezitu diri tion en la [Telegrama grupo de Langugu](https://langugu.telegramo.org/).

---

### Profiti de la kreskanta influego de la Angla en la mondo

La unua afero, kiun oni rimarkas kiam oni legas tekston en Langugu, estas ke vortoj similas al tiuj de la Angla. Tio okazas, ĉar vortoj de Langugu ja venas rekte de la Angla (aŭ estas derivitaj el aliaj vortoj de Langugu). Simpla *algoritmo* estas uzata por krei laŭbezone antaŭvideblajn vortojn por Langugu. Vi legos pli pri la algoritmo pli sube.

* **Langugu ba ti mosti esi langugu foro ti averagi humanu**
* Langugue is the easiest language for the average human (EN)
* Langugu estas la plej facila lingvo por la averaĝa homo (EO)

Se vi havas komputilon kaj aliron al la interreto, vi scias ke la Angla estas ĉie. Homoj el la tuta mondo elspezas milojn da horoj en lernejo por lerni ĝin. Kvankam lerni la Anglan estas multe malpli facile ol lerni helplingvon, la Angla permesas havi aliron al la plimulto de informoj pri scienco kaj tekniko, kaj ĝi permesas konektiĝi al internaciaj komunumoj pri ĉiuj interesaĵoj, kiuj povas ekzisti. Ĝi estas la defaŭlta internacia lingvo.

La Angla estas lerninda. Povi legi ĝin permesas havi aliron al amaso de informoj, kio estas liberiga. Vi verŝajne jam komencis, ĉar oni nun instruas ĝin al ĉiu infano dum miloj da horoj en modernaj lernejoj. Tio estas tempo, kion vi kaj [miliardo da homoj](https://www.thoughtco.com/how-many-people-learn-english-globally-1210367) jam multe ŝparis en la lernado de Langugu. 

Langugu ne estas realisma alternativo al la Angla nun, kaj eble neniam estos. Kiel Esperanto jam estas utila hodiaŭ, Langugu permesas aliajn aferojn. Se vi bezonas kvalitajn kaj bonkorajn konversaciojn, kie ĉiu parolanto sentas sin komforta kio ajn estus ties denaska lingvo, Langugu estas disponebla.

Mi ofte demandas min ĉu pli da homoj nune parolus Esperanton se ĝi estus pli facila. La Angla estas la plej ofte studata lingvo, do Esperanto certe estus pli facila se la vortoj venus de la Angla. Ekz. la vorto "kaj" estas rekonebla de tiuj kiuj studis la grekan, sed estas multe pli probable rekoni "ando" en la nuna monda kunteksto.

Ĉar Langugu uzas la bazajn vortojn de la Angla kiel fonton de radiko (kaj konstruas la aliajn vortojn per kunmetado), lernantoj povas fokusiĝi pri lernado de gramatikaj reguloj, kio multobligas la eblojn de esprimado en malmulta tempo. Mi pensas ke homo, kiu rapide havas la senton povi esprimi sin multe, havos malpli da ŝancoj ĉesi lerni.

---

### Elparolado



WIP


### Ĉiuj substantivoj finiĝas per -u. Ĉio, kio finiĝas per -u estas substantivo

Unu el la plej bonaj ecoj de Esperanto estas la vokalaj finaĵoj. En Esperanto, vokala finaĵo de vorto indikas rolon en frazo. Sisteme meti tiujn finaĵojn permesas rapide kaj klare analizi frazojn, sed pli grave, tiuj finaĵoj helpas al homoj memkrei vortojn laŭ propra bezono. Ofte sufiĉas alglui vortan radikon por koncepto kun finaĵo de dezirita rolo.

Komencantoj povas uzi tiun sistemon por krei multajn vortojn, sed komencantoj ofte ne faras tion, ĉar en Esperanto troviĝas multaj kaŝitaj reguloj pri la signifo de konstruitaj vortoj (depende de la "naturo" de la uzita radiko). Poste vi legos kiel Langugu provas helpi lernantojn fidi sin pri la ĝusteco de kreitaj vortoj (ekzemple, ĉiuj verboj rajtas esti uzataj transitive!), sed nun, ni fokusiĝu pri substantivoj, **u-wordu**.

* **humanu** − human (EN) − homo (EO)
* **langugu** − language (EN) − lingvo (EO)
* **lesonu** − lesson (EN) − leciono (EO)

Pronomoj ankaŭ estas substantivoj. Estus lernenda malregulaĵo se ili havus finaĵon por verbo.

* **mu** − I (EN) − mi (EO)
* **yu** − you (EN) − vi (EO)
* **hu** − singular they, he, she, it (EN) − ri, li, ŝi, ĝi (EO)

Ĉiam du direktoj.

Escepto de personaj nomoj. Homoj rajtas nomi sin kiel ili volas.

Kial la finaĵo -u?

### Pluralo ne markiĝas sur substantivo

Kiam mi diris ke ĉiuj substantivoj finiĝas 


### 

### Pronomoj


### verboj

Ekzemple, la vorto *bel-i* ne signifas agi *per beleco* aŭ *beligi* (aŭ io aj pri ago kiu rilatas al beleco), sed precize nur *esti bela*. Tio okazas ĉar bel/ estas radiko konsiderata kun adjektiva bazo, kaj Esperantistoj decidis ke tio estu la signifo kiam tia radiko akiras verban finaĵon.

Se oni estus kreema kiel Zamenhof povis esti, *beli* povus signifi multajn aferojn, sed okazas ke hodiaŭ, *beli* nepre estas netranstiva verbo, kiu funkcias kiel mallongigo por *esti bela*. Espereble tiu perdo en kreemo ne okazos en Langugu. Por eviti tiun specifan problemon, la verbo por *esti* (kiu estas *ba*) estas samtempe mallonga kaj ĉiam nedeviga. Do ne estas bona kialo por diri *Mu preta* (Mi belas) se oni povas diri *Mu preti* (Mi estas bela).


