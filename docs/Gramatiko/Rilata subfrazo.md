# Rilata subfrazo
## Rilataj subfrazoj

La vorto **ki** permesas komenci rilatan subfrazon, kie **ki** reprezentas aferon de la ĉeffrazo:

* Mu hava birdu, **ki** speka. (= Mu hava birdu. Ti birdu speka.)
* Mi havas birdon, *kiu* parolas. (= Mi havas birdon. Tiu birdo parolas.)

En la supra ekzemplo, **ki** rilatas al **birdu**, same kiel en Esperanto *kiu* rilatas al *birdon*. **ki** tie rolas kiel la subjekto de la subfrazo.

* Mu lika katu, **ki** yu hava. (= Mu lika katu. Ti katu yu hava. = Mu lika katu. Yu hava ti katu.)
* Mi ŝatas katon, *kiun* vi havas. (= Mi ŝatas katon. Tiun katon vi havas. = Mi ŝatas katon. Vi havas tiun katon.)

En la supra ekzemplo, **ki** rilatas al **katu**, same kiel en Esperanto *kiu* rilatas al *kato*. Oni memoru ke la vortordo "Objekto Subjekto Verbo" eblas en Langugu, sed ĝi ĉefe estas uzata en demandoj kaj en tia subfrazo. **ki** tie rolas kiel la objekto de la subfrazo.

La afero pri kiu **ki** rilatas plejofte troviĝas tuj antaŭ ĝi, sed foje ne, kaj tiam estas utile esti klara pri tio kio oni parolas per ripeto de la afero post **ki**:

* Ti preti hosu nero ti laku, **ki** mu lika... : Tiu bela domo apud la lago, *kiun* (???) mi ŝatas...
* Ti preti hosu nero ti laku, **ki hosu** mu lika : Tiu bela domo apud la lago, *kiun domon* mi ŝatas...
* Ti preti hosu nero ti laku, **ki laku** mu lika : Tiu bela domo apud la lago, *kiun lagon* mi ŝatas...

Kiel por multaj modifiloj, se **ki** ne estas sekvata de substantivo, kaj la afero pri kiu oni parolas ne estas divenebla per la resto de la frazo aŭ kunteksto, oni povas imagi ke la vorto **tingu** troviĝas tie:

* Mu lika ti, **ki** yu saya = Mu lika ti tingu, **ki tingu** yu saya : Mu ŝatas tion, *kion* vi diras

Esperanto havas tutan serion de vortoj kun rilata rolo: *kiu*, *kio*, *kie*, *kiam*, *kial*, *kiel*, ktp. Langugu havas nur **ki**. Por esprimi ĉi tiujn, oni aldonas ion post **ki**:

* Mu studa bo lernplasu **ki plasi** yu pi studa : Mi studas en lernejo *kie* vi studis

En la supra ekzemplo, **ki plasi** evidentigas ke oni parolas pri **plasu** (*loko*) de la ĉeffrazo.

* Ti pandu wili nameda **ki timi** hu hava oni montu : La pando estos nomata *kiam* ĝi havos unu monaton.
* Mu wanta knowa **ki resoni** yu pi naada ti artiklu : Mi volas scii *kial* vi forigis (malaldonis) la artikolon.
* Ti nayongi personu rita **ki maneri** babu drawa : Tiu maljunulo skribas *kiel* bebo desegnas  

Kiel en Esperanto (kaj en la Angla), oni ne nepre devas mencii en la ĉeffrazo la aferon, pri kiu la rilata vorto rilatas:

* Mu wanta visita **ti plasu**, **ki plasi** yu liva : Mi volas viziti *tie*, *kie* vi loĝas 
* Mu wanta visita **ki plasi** yu liva : Mi volas viziti *kie* vi loĝas

Por resumi, ĉiuj frazoj ĉi-sube estas ĝustaj, kaj havas ekzakte la saman signifon (*Mi venas, kiam vi volas*):
* Mu koma **bo ti timu**, **bo ki timu** yu wanta
* Mu koma **ti timi**, **ki timi** yu wanta
* Mu koma **ti timi**, ki yu wanta
* Mu koma **ki timi** yu wanta

Sed **Mu koma ki yu wanta** ne estas sence ĝusta, ĉar oni ne scias pri kio oni parolas (oni volas paroli pri tempo). Sen plia indiko, la frazo signifas **Mu koma ki tingu yu wanta** (*Mi venas kion vi volas*), kaj tio ne havas sencon. 

**Mu koma ti timi yu wanta** ankaŭ estas malĝusta, ĉar mankas **ki** por klarigi kion **yu wanta** faras en la frazo. Tio estas kvazaŭ skribi *Mi venas tiam vi volas*.
