Tiu paĝo ĉiam estas la plej ĝisdata rilate al la gramatiko de la lingvo. Se vi vidas ke io ne kongruas kun alia instrumetodo, fidu ĉi tiun paĝon unue.

## Enkonduko

Langugu estas **la plej facila lingvo por la averaĝa homarano**, kiu ne neglektas esprimpovon. Ĝi donas aliron al internacia malfermita komunumo, kie oni havas la sekurecon de povi esprimi sin kaj de esti komprenata.

* **Vortoj venas de skribita Angla**. La Angla estas la unua lingvo de internacia komunikado. Homoj lernas ĝin por plibonigi sian vivon. Ĝi estas la plej studata lingvo. Vortoj de la Angla nun troviĝas iom ĉie en preskaŭ ĉiuj kulturoj. La kresko de la Angla helpas la kreskon de Langugu. Langugu baziĝas sur la skriba formo, ĉar ĝi estas la plej internacia, la plej konata, kaj la plej konsentebla. Homoj kiuj povas legi la Anglan baznivele povas legi Langugu sufiĉe bone. Do esence, Langugu estas la sola planlingvo, kiun oni povas uzi kun internacia amikaro, kiu ankoraŭ ne studis ĝin.  

* **Algoritmo permesas eviti memori vortojn**. Memori arbitrajn vortojn de planlingvo prenas tro da tempo, sed ne en Langugu. La Algoritmo alprenas la bazajn vortojn de la Angla, kaj eltiras antaŭvideblajn radikojn, kiuj estas facile elparoleblaj, sed daŭre rekoneblaj. La Algoritmo tiom simplas, ke ĝi estas uzebla dum parolado por trovi la vortojn, kiujn oni bezonas. La Algoritmo ankaŭ estas fonto de konsento inter parolantoj, kaj permesas al ili posedi la lingvon. Ili ne bezonas atendi vorton de ia lingva dio kiam nova vorto por koncepto jamekzistanta en la Angla estas bezonata.

* **Simpligita gramatiko**. Pli ol cent jaroj de uzado de Esperanto montris tion kio funkcias bone kaj tion kio ne. Multege da eraroj, kion faradas lernantoj de Esperanto ne eblas per la gramatiko de Langugu, ĉar la nombro de internaj gramatikaj sistemoj kiuj konkuras estas limigita. La lingvo sukcesas havi malpli da memorendaj reguloj kaj reuzas ilin pli bone.  

* **Laŭbezona precizeco**. La ĉefa fonto de eraroj en Esperanto estas tio: deviga precizeco. La lingvo forte miksas en samajn vortojn malsamajn informojn (ekzemple pluralo kun adjektivo, aŭ pronomo kun genro). Sed tiuj informoj ne ĉiam estas utilaj, ne ĉiam estas menciindaj, aŭ jam estas esprimataj per aliaj antaŭaj vortoj, vortordo aŭ per kunteksto. Tiu deviga precizeco malfluidigas paroladon, ĉar ĝi devigas ĉiam pensi pri pli da aferoj, ol oni vere bezonas. La solvo estas igi ĉiujn aferojn, kiujn ne ĉiam gravas modifiloj (ekzemple, tempo esprimiĝas per adverbo, kaj genro per adjektivo).

* **Minimuma arbitreco**. Ju pli lingvokreanto faras arbitrajn decidojn (tio povas esti pri elekto de vorto, limigita nombro de tabelvortoj, prepozicioj, genraj sufiksoj...), des pli ri riskas fuŝi kaj fari ion, kio estas malfacila aŭ malagrabla, aŭ kio ne povos bone evolui kun la komunumo. Esence, Langugu ne havas fermitajn klasojn. Ekzemple, tempo estas esprimata per adverboj, kaj ajna nova adverbo uzeblas kiel tempo (ne ekzistas finita nombro de verbaj finaĵoj "-as -is -os"). Minimuma arbitreco ankaŭ faciligas la lingvon, ĉar ĝi iĝas pli antaŭvidebla: oni nur bezonas ĉiam reuzi la samajn simplajn regulojn, kiujn oni povas eltiri de tio, kion oni jam konas.


## Literoj kaj sonoj

Vokaloj: **a e i o u**   
Konsonantoj: **b d f g h k l m n p s t w y r v z**  

Ĉiu litero elparoliĝas kiel en la Internacia Fonetika Alfabeto, do kiel en Esperanto, kun tiu escepto:

* **y** elparoliĝas kiel en la Angla, do kiel  **j** en Esperanto

Por malfacile lernebla sonoj, multaj variaĵoj estas akceptataj:

* **r** povas esti elparolita kiel **l**, kaj ĉiuj naciaj variaĵoj de **r**  
* **v** povas esti elparolita kiel **b**  
* **z** povas esti elparolita kiel **s**  

Langugu do ne havas ĉapelajn literojn (kiuj ne ĉiam estas disponeblaj), nek [maloftan sonon](https://phoible.org/parameters) kiel ĥ de Esperanto. Originale, Langugu ne havis "v" kaj "z", sed ili montriĝis gravegaj por la rekonebleco de kelkaj vortoj, kaj por eviti tro da kolizioj por la uzo de la Algoritmo.

## Vorto

En Langugu, ĉiu vorto havas **unu aŭ plurajn kunmetitajn radikojn**, plus **eventualajn afiksojn**, plus **unu finaĵon**.

> godi (god-i) : bona  
> nabigi (na-big-i) : malgranda  
> personusu (person-us-i) : personoj  

Do tio tre similas al la plimulto de vortoj en Esperanto. Tamen, en Esperanto, ekzistas multaj vortoj, kiuj ne sekvas tiun modelon:

* Multaj "aŭ"-vortoj (preskaŭ, adiaŭ, kvazaŭ...). Vidu "ambaŭ", kiu estas uzebla adverbe sen aldona finaĵo: "Mi volas ambaŭ" "Ili ambaŭ dormas"
* Multaj adverboj (jam, tuj, nun...), kiuj arbitre ne ricevas la finaĵon -e, kvankam ili estas tute normalaj radikoj alimaniere (oni povas krei utilajn vortojn kiel "jama" kaj "tuja")
* Korelativoj (io, tie, kiam...), kiuj havas malsamajn regulojn pri kunmetado. Ekzemple "aliam" estas erara ĉar ĝi estas kunmetado de tradicia radiko "ali/" kun nekompleta korelativo "am"...

Oni ne bezonos parkeri tian liston de vortoj kun arbitraj reguloj en Langugu. Langugu sekvas nur la supran vortan modelon. (Krom evidente por personaj nomoj, ĉar personoj mem rajtas decidi kiel oni nomu ilin.)

## Finaĵoj

**La rilato inter finaĵo kaj vortotipo estas kompleta kaj ambaŭdirekta, kaj tio veras por substantivoj, adjektivoj/adverboj kaj verboj**.

En Esperanto, tio ne veras:
* Kelkaj vortoj kiuj finiĝas per -e ne estas adverboj: ĉe, je...
* Kelkaj adverboj ne finiĝas per -e: preskaŭ, tuj...

Finaĵo en Langugu ĉiam estas vokalo. Rezulte, **ĉiuj vortoj finiĝas per vokalo**. Tio havas multajn avantaĝojn, inter ili:
* La plimulto de vortoj ekhavas pli ol unu silabon, do oni povas emfazi la komencon aŭ finon de vorto per malsama akcentado.
* Parolantoj de lingvoj kiuj senvoĉigas finajn konsonantojn ne havos tiun problemon.
* Parolantoj de lingvoj kiuj preskaŭ ĉiam finas silabon per vokalo ne havos problemon de aldona vokalo.

Plej grave, oni havas la utilegan econ de tipomarkado (kiun ni tre ŝatas en Esperanto). La regulaj finaĵoj helpegas analizi frazstrukturon, kaj permesas memkrei proprajn vortojn per ŝanĝo de finaĵo por diri precizi kion oni volas, kiel oni volas.

## Substantivoj: -u

**Substantivo ĉiam finiĝas per la finaĵo -u. Vorto kiu finiĝas per -u ĉiam estas substantivo.**

> katu: kato / katoj  

Kiel en la supra ekzemplo, **la finaĵo -u ne indikas pluralecon**. Vorto kiu finiĝas per -u povas esti aŭ singulara aŭ plurala. Foje, tia informo ne estas grava, foje, ĝi estas facile deduktebla de la kunteksto, kaj se ne, oni povas facile precizigi per adjektivo.

> oni katu: unu kato   
> plurali katu : pluraj katoj  
> mani katu: multaj katoj  

Tamen, se oni ne volas skribi la longan "plurali" kaj volas rapide indiki pluralon, oni povas uzi la sufikson -us-.

> katusu: katoj

Notu ke -us- ankaŭ funkcias kiel la sufikso -ar- de Esperanto. (Klarigo troviĝas pli poste).

-us- ne estas deviga por indiki pluralecon, do frazo kiel "mani katu" ne povas esti konsiderata erara, kiam "multaj kato" estas erara en Esperanto.

Kial la finaĵo -u kaj ne alia litero? Ĉar ĝi estas la malplej ofta vokala litero en la Angla lingvo. Uzi tion por substantivoj (la plej ofta tipo de vorto) helpas multe aŭdi kie finiĝas vorto. Oni tiel povas analizi frazojn multe pli facile.


## Pronomoj

Ili estas normalaj substantivoj, do ili finiĝas per -u.

* **mu**: mi/min
* **yu**: vi/vin
* **hu**: li/ŝi/ri/ĝi/lin/ŝin/rin/ĝin
* **mumu**: ni/nin
* **yuyu**: vi/vin
* **huhu**: ili/ilin  

Por posedo rilate al pronomo, oni ŝanĝas la finan literon al -i, la finaĵo de modifiloj.

* m**i**: mia/miaj/mian/miajn  
* mum**i**: nia/niaj/nian/niajn  
* ...

Por esprimi ke la persono montrata per pronomo estas la sama kiel la subjekto de frazo ("si" en Esperanto), oni povas aldoni la vorton **selfi**.

> hu lika hu: ri ŝatas rin / ri ŝatas sin  
> hu lika **selfi** hu: ri ŝatas **sin**  
> hu lika **naselfi** hu: ri ŝatas rin (**alian personon**/aferon)  

Oni do povas skribi la duan pronomon sen devi mense pensi pri la subjekto de la frazo (ĉu estas la sama persono, aŭ ne). Oni mencias la "self"-econ nur laŭbezone kiam kunteksto aŭ evidenteco ne sufiĉas. Tio forigas multajn problemojn kiujn Esperantistoj havas kun "si".

## Modifiloj: -i 

Modifilo = adjektivo aŭ adverbo. Modifilo priskribas la staton aŭ la manieron de vorto, kiu troviĝas dekstre de ĝi. Se neniu vorto troviĝas dekstre, ĝi rilatas al verbo de la frazo.

> **fasti** katu eta: **rapida** kato manĝas  
> katu **fasti** eta: kato **rapide** manĝas  
> katu eta **fasti**: kato manĝas **rapide**  

Do ne plu eblas erari per diri "Bona!" aŭ "Manĝi terpomon estas bona". Same kiel Langugu ne markas akuzativon, Langugu plene profitas de poziciaj informoj, por ne lasi eblojn sintakste erari kiam homoj ĉiuokaze komprenus.


## Nombroj

Ili estas normalaj modifiloj, do finiĝas per -i.

* **zeri**: nul
* **oni**: unu
* **twi**: du
* **t*i*ri**: tri
* **fori**: kvar
* **fivi**: kvin
* **siksi**: ses
* **seveni**: sep
* **egti**: ok
* **nini**: naŭ
* **teni**: dek
* **hundredi**: cent
* **tosandi**: mil
* ...

Notu "tiri" kaj ne "tri". Tiu bedaŭrinda arbitraĵo venas de tio ke "tri" tro similas al "twi". (Same kiel en Esperanto "ses" tro similas al "sep").

Por paroli pri preciza nombro, oni faras tiel:

* 2429 = 2 x 1000 + 1 x 100 + 2 x 10 + 9
* twi tosandi fori hundredi twi teni nini 


Por ordaj nombroj, oni uzas la sufikson finaĵon -if-.

* on**ifi**: unua
* tw**ifi**: dua
* ...


## Verboj: -a

Ĉiuj verboj en Langugu finiĝas per -a. Verboj estas uzeblaj sen porti informon pri tempo kaj modo.

> katu **eta** fisu: kato **manĝas** fiŝon  

### Mala direkto: -eda

La mala direkto (ricevanto iĝas la aganto kaj reciproke) estas esprimebla per -eda.  

> katu **eteda**: kato **estas manĝata**  
> katu **eteda** fisu: kato **estas manĝata de** fiŝo  

Tio similas al la pasiva voĉo, sed "de" (EO) ne estas uzata post la participo.

### Vortordo: SVO aŭ OSV

La eblaj vortordoj estas SVO kaj OSV, tio signifas ke la aganto de la verbo ĉiam estas la substantivo (u-vorto) kiu plej proksimas al la verbo (a-vorto) maldekstre.  

> katu eta fisu (SVO) === fisu katu eta (OSV) 

La vortordo OSV estas ĉefe uzata en subfrazoj:

> mu ba ti, ki yu lova (OSV) : mi estas tiu, kiun vi amas  
> mu ba ti, ki lova yu (SVO) : mi estas tiu, kiu amas vin  

### La nedeviga verbo "ba"

La verbo por "esti" (EO) estas "ba". Ĝi estas speciala, ĉar ĝi neniam estas deviga.

> yu ba preti === yu preti : vi estas bela  
> yu ba steleru! === yu steleru! : vi estas ŝtelisto!  
> mu ba undero tablu === mu undero tablu : mi estas sub tablo 

### Verboj el adjektivoj/adverboj

En Esperanto "vi estas bela" kaj "vi belas" signifas la saman aferon. La vorto "estas" estas ĝene longa, do kiam la vorto X estas *adjektive baza radiko* (bel/a, fort/a, ktp.), Esperantistoj emas uzi "Xi" anstataŭ "esti Xa".

En Langugu, tio ne utilas, ĉar oni simple povas forigi la verbon "ba". (Yu ba preti === Yu preti). Do la funkcio estas alia: verbo el adjektivo kreas la staton de la adjektivo ĉe la ricevanto.

> warmi : varma  
> warma : igi varma / varmigi  
> mu warma romu : mi varmigas ĉambron  

### Ĉiuj verboj povas ricevi objekton 

En Esperanto, homoj arbitre diros ke iuj verboj ne rajtas havi rektan objekton. En Langugu, tiuj homoj devos esti pli toleremaj aŭ pli imagemaj. Se tio estas sufiĉe komprenebla, prepozicio de Esperanto povas esti forigita kaj la komplemento iĝas rekta objekto.

> mu worka : mi laboras    
> mu worka Langugu : mi laboras pri Langugu   


## Tempo, aspekto, modo...

La formo de verbo ne indikas tempon, aspekton aŭ modon. Oni precizigu ilin laŭbezone per adverbo aŭ verbo. Tio tute ne estas kiel Esperanto, kie:
- verbo devige havas tempan aŭ modan informon (la finaĵo)  
- tempo kaj modo devas batali kontraŭ la alia por esti tiu finaĵo, kvankam ili estas malsamaj tipoj de informo, kiuj povas ekzisti samtempe
  

Ili donas problemegojn en Esperanto:

Se oni volas esprimi -os (posta tempo) kaj -u (deva modo) samtempe, oni ne povas per finaĵo. (""Vi manĝosu"") Oni devas adverbigi unu el la du: "Vi deve manĝos" aŭ "Vi manĝu poste".

Foje la informo pri tempo estas pli grava do oni diras "Mi volas, ke vi manĝos" (emfazo pri la estonteco), sed kelkaj diros ke oni diru "Mi volas, ke vi manĝu" (kvankam -u tie nur estas informa redundeco kun la verbo "volas").

La plej granda teruraĵo okazas kiam oni volas uzi tempon kaj aspekton samtempe. Tiam la verbo "esti" mistere aperas por esti gasto de la tempa informo: "En posta situacio, mi jam manĝis" = "Mi estos manĝinta". Kiel bonuso, vi nun ekhavas voĉan informon (-n de manĝinta).

En Langugu, la aferoj multege pli simplas: oni ne ŝanĝas la verbon. Oni antaŭmetas la informojn, kiujn oni volas:

### Precizigi tempon

>  katu eta: kato manĝas / kato manĝis / kato manĝos  
>  katu **nowi** eta: kato (nun) manĝ**as**  
>  katu **pi** eta / katu eta**a**: kato (antaŭe) manĝ**is**  
>  katu **wili** eta: kato (poste) manĝ**os**  
>  katu **yusti** eta: kato **ĵus** manĝis  
>  katu **soni** eta: kato **baldaŭ** manĝos  

### Precizigi aspekton

Ekzemploj kadre de la antaŭa tempo:

>  katu pi eta: kato estis manĝinta / kato estis manĝanta  
>  katu pi **stili** eta: kato estis manĝ**a**nta  
>  katu pi **alredi** eta: kato estis manĝ**i**nta  

### Precizigi modon

>  katu **musta** eta: kato manĝ**u**  
>  katu **wolda** eta: kato manĝ**us**  
>  eta!: manĝu!  

Notu, ke ĉar ili estas normalaj adjektivoj kaj verboj, la listo de tempoj, aspektoj kaj modoj ne estas arbitre fiksita, kiel povus esti la verbaj finaĵoj de Esperanto. Oni simple uzu la adjektivon (aŭ verbon), kiu havas la signifon de tio, kion oni volas, sed povi esti ĝenita de morfologiaj limigoj.


## Rolvortetoj kaj aliaj specialaj vortoj: o-vortoj

Rolvortetoj enkondukas komplementon aŭ subfrazon. La listo de rolvortetoj ne estas fermita. Ili povas ŝanĝiĝi laŭ la preferoj de la komunumo.  

### bo : ĝenerala proksimeco kaj rilato

"bo" indikas ĝeneralan proksimecon kaj rilaton. En Esperanto, ĝi havas la signifon de "en" "ĉe" "je" kaj foje "sur". En la Angla, ĝi havas la signifon de "in" "at", kaj foje "on" "by".


> Hundo ludas **en** parko -> Dogu playa **bo** parku  
> Ri loĝas **ĉe** mia domo -> Hu liva **bo** mi hosu  
> Ili kredas **je** merito -> Huhu beliva **bo** meritu  
> Vi iros **je** la dua horo -> Yu wili ga **bo** ti twifi horu  
> Vi ĉiuj aperas **en**/**sur** retejo -> Yuyu apera **bo** webplasu   
> Mi sidas **sur** seĝo -> Mu nastanda **bo** setu  
> Ni sidas **ĉe** table -> Mumu nastanda **bo** tablu  

"bo" estis kreita pro pluraj kialoj:
- Oni ne povas rekte preni kelkajn vortojn de la Angla: "ino" kaj "ono" sonas tro simile al "no", kaj "ato" sonas tro simile al "to".
- Tiuj vortoj estas uzataj en maniero tre neantaŭvidebla por lernantoj de la Angla (on the train, at eleven, by the beach...), do uzi novan vorton permesas eviti importi tiujn malfacilaĵojn.
- Havi ĝeneralan multuzan rolvorteton kiel "je" en Esperanto permesas profiti de la kunteksto por paroli pli flue.

Ekzistas aliaj rolvortetoj por paroli pli precize, sed plej ofte, oni ne bezonas paroli tre precize. Tiam "bo" estas tute oportuna.

### Poziciaj rolvortetoj

insido: en (inside EN)    
otsido: ekster  
neksto: apud (next of EN)  
fronto: antaŭ (in front of EN)  
bako: malantaŭ (behind, in the back of EN)  
overo: sur, super (on, over EN)  
undero: sub (under EN)  

### Tempaj rolvortetoj

beforo: antaŭ  
aftero: post  
duringo: dum  

### Aliaj

fromo: el  
untilo: ĝis  
to: al  
ofo: de, da  
wito: kun, per  
nawito: sen  
bekaso: pro, ĉar  
foro: por  
agansto: kontraŭ  
instedo: anstataŭ  
eksepto: krom  
alongo / tinko: laŭ  
aboto: pri  
trogo: tra 

so: do (so EN)  
tano: ol (than EN)  
ando: kaj (and EN)  
oro: aŭ (or EN)  
yeso: jes  
no: ne  

### Demandoj

Ĝenerale, oni nur bezonas aldoni je la frazfino "?" por krei demandon.  

Por ĉu-demandoj, oni povas uzi **do** en la komenco de frazo:  

* **do** yu lika slepa?: **Ĉu** vi ŝatas dormi?  

Por ki-demandoj, oni uzas **ki** (kio/kiu what/which) antaŭ la koncernita afero:  

* yu wanta **ki** animalu?: **Kiun** beston vi volas?  
* mumu maka **ki** (tingu)?: **Kiun** (aferon) ni faras?  


### Neado

**no** staras antaŭ la elemento neita:
>  mu **no** wanta slepa: mi ne volas dormi  
>  **no** mu wanta slepa buto hu: ne mi volas dormi sed ri  
>  mu wanta **no** slepa buto speka: mi volas ne dormi sed paroli  

Kial ne uzi la vorton "ni"? Neado forte ŝanĝas la signifon de frazo, do estas grave ke la vorto por neado estu bone komprenata. "ni" estas konfuzebla kun ĉiu vorto, kiu finiĝas per "-ni", kaj tio ofte okazas ĉar "-i" estas la finaĵo por adjektivoj/adverboj. La plej ofta tia vorto estas "mani".


## "Ke"

"ke" en Esperanto tradukiĝas per "ko", sed ĝi ne estas deviga kiam la frazo sufiĉe simplas.
> mu lika **ko** yu eta === mu lika yu eta : mi ŝatas, ke vi manĝas

### Prepozicioj kiel konjukcioj

En Esperanto, rolvorteto povas foje esti uzata kiel prepozicio kaj konjukcio. Vidu la ekzemplon de "dum":

* Mi manĝas dum spektado (prepozicio, kiu enkondukas substantivon)  
* Mi manĝas dum mi spektas (kunjunkcio, kiu enkondukas frazon)  

Sed tio ne eblas por ĉiu prepozicia rolvorteto, ekzemple "pro":

* Mi dormas pro laceco
* ~~Mi dormas pro mi estas laca~~ -> Mi dormas ĉar mi estas laca   
* Mi dormas por ripozo  
* ~~Mi dormas por mi ripozas~~ -> Mi dormas por (tio) ke mi ripozu

En Langugu, o-vorto uzata prepozicie rajtas esti uzata konjunkcie, kaj male.

* Mu slepa bekaso tiredinesu  
* Mu slepa bekaso mu ba tiredi  
* Mu slepa foro restu  
* Mu slepa foro mi resta

La ĉeesto de verbo sufiĉe klarigas ke la vorto estas uzata kunjunkcie, sed eblas ankaŭ frue montri ke oni komencas frazon per la nedeviga "ko".

* Mu slepa foro mi resta === Mu slepa foro ko mi resta

En Esperanto, oni arbitre diras ke nur kelkaj prepozicioj rajtas havi verbon (oni rajtus diri "por manĝi" sed ne "per manĝi"). En Langugu, oni rajtas meti ĉion, kion oni volas, post prepozicio. Se tio igas ĝin teknike konjunkcio, tio ne vere gravas, ĉar malkiel "pro" kaj "ĉar" en Esperanto, Langugu ĉiam uzas la saman formon.

Ekzistas multege da neutilaj malkonsentoj en Esperanto rilate al la ĝusteco de frazoj kiel "Post manĝi" "Post kiam manĝi" "Post mi manĝas" "Post ol mi manĝas". Langugu ne povas havi tiujn problemojn, kaj komprenebleco estas sufiĉa indiko de ĝusteco.


## "Tabelvortoj"

En Esperanta "Tabelvorto" (aŭ "Korelativo"), oni devas ligi antaŭparton kun postparto por krei validan vorton.

**La listo de antaŭpartoj kaj postpartoj estas arbitre fiksita**. Se oni ne memoras la liston, oni riskas fari eraron. Ekzemple, oni ne rajtas skribi "alie" (en alia loko) ĉar "ali/" estas normala radiko kaj "am" estas tabelvorta postparto. La solvo por diri "en alia loko" estas uzi la normalan radikon "lok/", do "aliloke".

**Tabelvortoj havas internan vortotipon**. Ekzemple "tia" funkcias kiel adjektivo, "tio" funkcias kiel substantivo, "tiel" funkcias kiel adverbo. Bedaŭrinde, oni ne uzas la devigan finaĵon kiun oni normale uzas por normalaj radikoj

Tabelvortoj vere povas aspekti kiel makulo sur Esperanto. La lingvo jam havas tutan sistemon de vortformado, sed ili esence agas kiel esceptoj kun **apartaj memorendaj gramatikaj reguloj, kaj semantikaj duoblaĵoj**. Efektive, ĉiuj postpartoj kaj kelkaj antaŭpartoj havas normalan radikon kiel alternativon:
* -o : afero  
* -u : persono / x
* -a : tipa
* -al : rezone
* -am : momente
* -e : loke
* -el : maniere
* -es : de -iu  
* -om : kvanto  
* ĉi- : tut/
* i- : unu
* neni- : nul

Kial oni ne dirus "Per nul maniero" aŭ "Nulmaniere" anstataŭ "Neniel"? Oni tiel bezonus lerni malpli da vortoj, kaj la rezulto estus pli rekonebla. Eble ĉar "Nulmaniere" estas tro longa, kaj tabelvortoj kutime estas oftaj vortoj, do estas maloportune uzi longan vorton por ili. Sed tiu problemo de longeco estas solvebla per elekto de pli mallongaj radikoj.

**Langugu solvas ĉiujn problemojn de tabelvortoj per ne havi ilin**. Oni simple uzas normalajn adjektivojn kun normala vorto, kun la taŭga finaĵo. Rezulte:
* Homoj povas libere aldoni novan "tabelvorton", tio simple estas uzi alian adjektivon aŭ radikon. Oni dirus ke tabelvortoj estas "malfermita klaso". Se la listo de tabelvortoj estus komplete arbitra, povus esti risko ke iu, kiun mi elektis estus malbona.
* La finaĵo ĉiam indikas la gramatikan funkcion.
* Langugu plene reuzas la vortojn, kiuj jam ekzistas, do ne kreas duoblaĵon.

Notu du gravajn adjektivojn:
* ti : la montra adjektivo
* ki : la demanda aŭ rilata adjektivo

### Listo de Esperantaj tabelvortoj tradukitaj

La unua elemento estas adjektivo, la dua elemento estas normala vorto, do oni devas atenti pri la finaĵo. 

> ti : tiu / la  
> ki : kiu (demanda kaj rilata)  
> zeri : neniu   
> oni : iu  
> ali : ĉiu  
> oteri : alia    
> ani : ajna  

> tio -> ti tingu / ti ("tingu" estas subkomprenita se neniu u-vorto troviĝas dekstre)  
> kio -> ki tingu / ki    
> tia -> ti tipi  
> kia -> ki tipi  
> kial -> ki resoni  
> kiel -> ki maneri  
> kiam -> ki timi  
> kie -> ki plasi  
> kiu -> ki personu  
> kiom -> ki musu / ki amontu  

### Kompara tabelo kun Esperanto

Tiu tabelo nur celas doni rapidan tradukon el Esperanto. Ne ekzistas fiksita nombro de linioj kaj kolumnoj.

| |ti- : **ti**|ki- : **ki**|i- : **oni**|ĉi- : **ali**|neni- : **zeri**|ali/ : **oteri**|ajna : **ani**|**...**
:-----:|:-----:|:-----:|:-----:|:-----:|:-----:|:-----:|:-----:|:-----:
-o : () / tingu|ti / ti tingu|ki / ki tingu|oni / oni tingu|ali / ali tingu|zeri / zeri tingu|oteri / oteri tingu|ani / ani tingu|...
-u : () / personu|ti / ti personu|ki / ki personu|oni / oni personu|ali / ali personu|zeri / zeri personu|oteri / oteri personu|ani / ani personu|...
-a : tipi|ti tipi|ki tipi|oni tipi|ali tipi|zeri tipi|oteri tipi|ani tipi|...
-al : resoni|ti resoni|ki resoni|oni resoni|ali resoni|zeri resoni|oteri resoni|ani resoni|...
-am : timi|ti timi|ki timi|oni timi|ali timi|zeri timi|oteri timi|ani timi|...
-e : plasi|ti plasi|ki plasi|oni plasi|ali plasi|zeri plasi|oteri plasi|ani plasi|...
-el : maneri|ti maneri|ki maneri|oni maneri|ali maneri|zeri maneri|oteri maneri|ani maneri|...
-es : ofo x personu|ofo ti personu|ofo ki personu|ofo oni personu|ofo ali personu|ofo zeri personu|ofo oteri personu|ofo ani personu|...
-om : musi|ti musi|ki musi|oni musi|ali musi|zeri musi|oteri musi|ani musi|...
...|...|...|...|...|...|...|...|...
    

## Rilataj subfrazoj

Ili tute funkcias kiel la ti-ki-pontoj en Esperanto. Por evidentigi komencon de subfrazo, oni povas uzi ", " antaŭ "ki".

*  Mi volas la pomon, kiun vi manĝas: 
 
> mu wanta **ti aplu**, **ki (aplu)** yu eta // OSV-subfrazo  
> mu wanta **ti aplu**, yu eta **ki (aplu)** // SVO-subfrazo  
    
Kiel en Esperanto, la ti-parto povas esti neskribita, aŭ povas esti alia unua elemento de "tabelvorto":

> mu wanta **katu**, **ki** slepa  
> mu wanta **ali katu**, **ki** slepa  


La lingvo ĉiam estas en la vortordo SVO, krom foje en tiuj rilataj subfrazoj, ĉar "ki" povas helpi scii kie subfrazo komenciĝas. Tiam la subfrazo uzas la vortordon OSV.


## "Participoj"

Per "participo", la gramatiko parolas pri ĉiu vorto en Esperanto kiu posedas la formojn "int", "ant", "ont", "it", "at" kaj "ot", kio estas la difino de PMEG: https://bertilow.com/pmeg/gramatiko/participoj/index.html

En Esperanto participoj devige miksas du informojn: 
* parol**a**nto: -a- indikas progresivan aspekton  
* parola**n**ta: -n- indikas aktivan voĉon 

Denove, tio estas deviga precizeco, kaj arbitra mikso de informoj. En la reala mondo, oni povas voli indiki voĉon sen indiki aspekton. Kiom ofte oni hezitis inter "ata" kaj "ita" kiam oni volis diri "-ed" en la Angla? En Langugu, kiam io ne estas grava, oni ne mencias ĝin. Tio ŝparas tempon por cerbumado, kaj samtempe permesas havi malpli da ebloj erari.

En Langugu, la informo pri voĉo estas donata per sufikso:

* -er- : sufikso, kiu indas aktivan voĉon  
* -ed- : sufikso, kiu indikas pasivan voĉon (la malan direkton)  

> Mu prepara : Mi preparas/preparis  
> Mu prepareru : Mi estas preparanto/preparinto  
> Mu preparera : Mi preparantas/preparintas  
> Mu prepareri : Mi estas preparanta/preparinta  
> Mu preparedu : Mi estas preparato/preparito  
> Mu prepareda : Mi preparatas/preparitas  
> Mu preparedi : Mi estas preparata/preparita   

Kaj kio se oni volas vere diri "preparita" kaj ne "preparata", por mencii ke la preparado estas tute finita? Se oni volas aldoni aspektan distingon, tiam oni aldonas modifilon, kiu indikas tiun informon.

> Mu preparedi : Mi estas preparata/preparita  
> Mu **alredi** preparedi : Mi estas prepar**i**ta   
> Mu **stili** preparedi : Mi estas prepar**a**ta  

Estu atenta ke en Esperanto, kadre de pli longa frazo, oni foje uzas participon post substantivo en tiu maniero: "La kato manĝanta fiŝon" En Langugu, oni devas krei subfrazon: "Ti katu ki eta/eteda fisu." "Manĝanta" ne estas verbo, sed adjektivo, do strangas en Esperanto ke ĝi povas ricevi rektan objekton.


## Kunmetado

Kompare al Esperanto, Langugu ne havas multajn afiksojn. Tio okazas ĉar oni jam povas libere kunmeti normalajn radikojn, kiel en Esperanto.

Ekzemple, anstataŭ la afiksoj "ĉef-" kaj "-estr-" de Esperanto, oni povas uzi la radikon "bos/" el la Angla vorto "boss".

> lernplasbosu : lernejestro

Multaj afiksoj de Esperanto estas tiel neripetataj.
(-ul- -> person/, -ej- -uj- -ing- -> plas/, -estr- ĉef- -> bos/, -il- -> tol/, -ind- -> wort/, -obl- -> fold/, -on- -er- -> part/, ...).


## Faciliga ə

Inter du konsonantoj, oni rajtas elparoli ə se tio helpas:
* speka: /speka/ aŭ /səpeka/
* twu: /twu/ aŭ /təwu/
* lernplasbosu: /lernəplasəbosu/  


## Afiksoj

En kelkaj okazoj, kiam por Esperanta afikso ne vere ekzistas taŭga radiko, aŭ kiam ĝi estas ĝene tro longa, ekzistas kelkaj afiksoj.

Por aliaj, oni povas facile uzi adjektivojn/adverbojn kaj verbojn: remanĝi -> eta agani, grandega -> mani bigi, grandigi -> maka bigi, grandiĝi -> geta bigi.

### na- (mal-)

> **na**fasti: **mal**rapida  

Ĝi estas pli ofte uzata ol en Esperanto.

### -er- (-(i/a)[n]t-, -ist-, -ul-, -il-)

> kil**er**u : mortig**ant**o  
> fis**er**u : fiŝ**ist**o  
> big**er**u : grand**ul**o  

### -us- (-j, -ar-)  

> kat**us**u : kato**j** / kataro   
> kustin**us**u : demandoj / demand**ar**o  

Se la distingo inter "demandoj" kaj "demandaro" estas grava, eblas krei "kustingropu" por ĉi tiu lasta.

### -ines- (-ec-)

> pret**ines**u : bel**ec**o  
> hapinesu : feliĉeco  

### -abl- (-ebl-)

> et**abl**i : manĝ**ebl**a  
> havablu : haveblo


### Vortoj anstataŭ afiksoj

Kelkaj afiksoj de Esperanto ankaŭ ne ekzistas ĉar ili estas facile anstataŭigeblaj per facilaj vortoj:

> slepa **agani** : **re**dormi  
> **mani** preti : bel**ega**  
> **maka** x bigi : grand**igi** x  
> **bekoma** bigi / bigeda : grand**iĝi**


## Kion fari se vorto mankas?

Se okazas, ke vi ne trovas vorton por diri ion, provu tion:
1) Demandu al aliaj uzantoj de la lingvo kiel ili dirus.
2) Provu uzi plurajn vortojn. ("to prefer" -> "mori lika")
3) Provu kunmeti radikojn. ("school" -> "lernplasu")
4) Provu afiksojn. ("lean" (opposite of "fat") -> "nafata")
5) Provu finaĵojn. ("water" -> "wateru" => "to water" -> "watera")
6) Importi el la Angla lingvo uzante la Algoritmon.

## La Algoritmo

1) Elektu la plej oftan vorton por tiu koncepto, kiu ne ŝajnas konfuzebla kun jamaj radikoj  
  Vi povas trovi la konatecon de Angla vorto per Cambridge Dictionary: https://dictionary.cambridge.org/dictionary/english/  
  Vi povas trovi sinonimojn per Thesaurus: http://www.thesaurus.com/  
  
2) Kiam pluraj vokaloj (aeoiu) aperas apude, konservu nur la unuan.

3) Forigu la vokalojn kiuj troviĝas je la fino de vorto. (potato -> potat) (pretty -> pret). Faru ankaŭ tion por la litero y, sed ne se vokalo troviĝas tuj antaŭ ĝi. (body -> bod) (boy -> boy)

4) Forigu duoblajn konsonantojn. (battle -> batl)

5) Ŝanĝu c al k aŭ s depende de ĝia sono. (coat -> kot) (process -> proses)

6) Ŝanĝu j al y. (joke -> yok)

7) Ŝanĝu q al k.

8) Ŝanĝu x al ks.

9) Forigu h kiam ĝi estas post konsonanto. (ghost -> gost)

10) Forigu w kiam ĝi estas antaŭ r. (write -> rit)

### Kolizioj

Foje, pluraj Anglaj vortoj iĝas la sama vorto post uzo de la Algoritmo:
> red (ruĝa) -> redi ???  
> ready (preta) -> redi ???

Kion fari en ĉi tiu okazo?

Kiel en ĉiuj lingvoj, oni ĉiam legu kaj aŭskultu la aliajn antaŭ ol paroli. Oni unue fidu la lingvouzadon. Tio evitas uzi vortojn, kiuj ne estos komprenataj ĉar ili ne estas sufiĉe uzataj, kvankam ili eblas per la Algoritmo. Ekzistas bonaj kialoj por eviti kelkajn rezultojn de la Algoritmo: ekzisto de pli ofta vorto/radiko aŭ kunmetaĵo kiu esprimas la saman aferon, kolizio kun pli ofta vorto, troa malsimileco kun la originala vorto...

Kio pri "red" kaj "ready"? Se oni aŭskultas la nunan lingvouzadon de Langugu, oni rimarkas ke por "ready", oni uzas "preparedi". Per reuzo de la radiko "prepar/", kolizio ne okazas. Eviti koliziojn estas fakte bona motoro por reuzi radikojn kaj eviti neutilajn sinonimojn. La lingvo iĝas tiel objektive pli facila.

Ĝenerale, por oftaj vortoj en la Angla, la Angla lingvo havas multege da sinonimoj, do facile eblas trovi alternativon, kiu post la Algoritmo ne donas vorton kiu kolizias kun alia ofta vorto.

Por maloftaj vortoj en la Angla, ne vere estas problemo se estas kolizio. Tio okazadas en naturaj lingvoj, kaj eblas konscie aldoni pli da kunteksto por komprenigi en kiu senco la vorto estas uzata. Sisteme eviti koliziojn de maloftaj vortoj aldonus tro da arbitreco (la alternativo estus decidita de tro malmultaj homoj), kaj tio malfaciligus la lingvon.

Fakte, tiu sistema evitado de vortoj iugrade malhelpas Esperanton, kiu iom post iom ne plu havas liberajn vortojn. Ekzemple, kelkaj homoj rifuzas la vorton "fajlo" (komputila dosiero) nur pro tio ke la radiko "fajl/" (glatigi per dediĉita ilo) jam ekzistas. Tia limigo estas tute arbitra kaj malhelpas novajn generaciojn kaj subkulturojn ekposedi la lingvon.

### Forigo de latinecaj finaĵoj

Kiel oni diras "exploration" (EN)? "Eksploratinu"? Ne, oni fakte uzas la radikon produktitan per uzo de la Algoritmo sur "to explore" (EN), kio donas "eksplor/a". De tio, oni konstruas "eksploru". Oni ĉiam preferas la plej simplan/mallongan radikon.

La Latina lingvo aldonis multajn sufiksojn en la Angla, kiujn la Angla rekte uzas, sed ne ĉiam. Antaŭe, en la Angla lingvo, oni diru "to explorate", sed nun oni nur diras "to explore". Oni tamen ankoraŭ diras "exploration".

Por kelkaj vortoj, ĉiuj variantoj ankoraŭ havas latinecan finaĵon en la Angla: "to masturbate" kaj "masturbation". Ĉu oni diru "masturbata" kaj "masturbatinu"/"masturbatu" en Langugu? Fakte ne, oni diras "masturba" kaj "masturbu".

**Latinecaj finaĵoj -ate -ize -ation -tion -ion -al ĉiam estas forigataj.**

Ekestis tro da problemoj pro nekonscio aŭ forgeso de Angla vorto sen tia finaĵo. Iu diris "naturali", sed ĝi devus esti "naturi" pro la ekzisto de "nature", kiu donas "natur/u"... Do estis pli simple aldoni novan regulon: ĉiam forigi ilin. Malpli da eraroj kaj malpli da neutila variado okazas tiel. Ankaŭ, vortoj estas foje oportune malpli longaj.


## Komunumo

Telegram: grupo en Langugu kaj Esperanto: 
https://langugu.telegramo.org


## Vortlisto

Por trovi vorton, ĉiam estas pli bone paroli kun la komunumo kaj uzi la gramatikon. Tamen, jen eta listo, kiun mi konstruas samtempe kiam mi uzas la lingvon. Ĝi enhavas tradukojn de Esperantaj kaj Anglaj vortoj al mia propra maniero uzi Langugu. Ĝi ne estas oficiala, sed ĝi povas esti oportuna. https://docs.google.com/spreadsheets/d/1guKRbFVMjat0CFsaqEdqzTiLMMgT4dIfyAlbmf2J7wI
