## Literoj kaj sonoj

a e i o u  
b d f g h k l m n p s t w y  
Ili estas elparolitaj kiel en la IFA, krom **y** kiu estas **/j/**  


## Vortaj finaĵoj

* -a: verbo aktiva  

> katu **eta** fisu: kato **manĝas** fiŝon  

* -e: verbo pasiva  

> katu **ete** fisu: kato **estas manĝata de** fiŝo  

* -u: substantivoj  

> **katu**: **kato / katoj**  
> oni katu: (unu) kato  
> mani katu: multaj katoj  

* -i: adjektivo aŭ adverbo

> **fasti** katu eta: **rapida** kato manĝas  
> katu **fasti** eta: kato **rapide** manĝas  
> katu eta **fasti**: kato manĝas **rapide**  

* -o: prepozicioj, kaj aliaj  

> fisu **folo** katu: fiŝo **por** kato  


## Tempo, aspekto, modo...

Verbo povas esti en ajna. Oni precizigas per adverbo:  

* Precizigi tempon

>  katu eta: kato manĝas / kato manĝis / kato manĝos  
>  katu **nowi** eta: kato (nun) manĝ**as**  
>  katu **wasi** eta: kato (antaŭe) manĝ**is**  
>  katu **wili** eta: kato (poste) manĝ**os**  
>  katu **yusti** eta: kato **ĵus** manĝis  
>  katu **soni** eta: kato **baldaŭ** manĝos  

* Precizigi aspekton

>  katu wasi eta: kato estis manĝinta / kato estis manĝanta  
>  katu wasi **hadi** eta: kato estis manĝ**i**nta  
>  katu wasi **kepi** eta: kato estis manĝ**a**nta  

* Precizigi modon

>  katu **musti** eta: kato manĝ**u**  
>  katu **maybi** eta: kato manĝ**us**  
>  (yu) eta!: manĝu!  


## Pronomoj


**mu**, **yu**, **hu**: mi, vi, ri/ĝi   
**mumu**, **yuyu**, **huhu**: ni, vi, ili  

**mi**: mia/miaj/mian/miajn  
**mumi**: nia/niaj/nian/niajn  

hu lika hu: ri ŝatas rin / ri ŝatas sin  
hu lika **selfi** hu: ri ŝatas sin  
hu lika naselfi hu: ri ŝatas rin (alian personon/aferon)  


## o-vortoj, ekzemploj (ili povas ŝanĝiĝi laŭ la preferoj de la komunumo)

so: do (kiel en la Angla "so")  
to: al  
nato: el  
ofo: de, da  
bo: en, ĉe, je  
nabo: ekster  
nelo: apud  
undelo: sub  
obelo: sur, super  
wito / bo: kun, per  
nawito / nabo: sen  
bekaso: pro, ĉar  
folo: por  
nafolo: kontraŭ  
tilo: ĝis  
waso: antaŭ (tempe)  
wilo: post (tempe)  
instedo: anstataŭ  
dulingo: dum  
eksepto: krom  
wayo / opinino / tinko: laŭ  
aboto: pri  
bako: malantaŭ (behind / in the back of)  
nabako: antaŭ (in front of)  
tlogo: tra  


### Demandoj

Por ĉu-demandoj, oni uzas **do** en la komenco de frazo, kaj la signon "?":  

* **do** yu lika slepa?: **Ĉu** vi ŝatas dormi?  

Por ki-demandoj, oni uzas **wi** (kio/kiu what/which) antaŭ la koncernita afero, kaj la signon "?":  

* yu wanta **wi** animalu?: **Kiun** beston vi volas?  
* mumu maka **wi** (tingu)?: **Kiun** (aferon) ni faras?  


### Neado

**no** staras antaŭ la elemento neita:
>  mu **no** wanta slepa: mi ne volas dormi  
>  **no** mu wanta slepa buto hu: ne mi volas dormi sed ri  
>  mu wanta **no** slepa buto talka: mi volas ne dormi sed paroli/diri  


## Nombroj

Por ciferoj, la vortoj de la Angla estas rekte uzataj. La vokalo -u estas aldonata se vorto ne jam finiĝas per vokalo.

* selo, one, two, tle, fol**u**, fibe, siks**u**, seben**u**, egt**u**, nine, ten**u**, hundled**u**, tosand**u** ...

Por krei grandan nombron, oni metas ilin apud la aliajn.

* two tenu: dudek
* tenu two: dek du

Por ordaj nombroj, oni aldonas la adjektivan finaĵon -i.

* one**i**: unua ; two**i**: dua ...


## "Tabelvortoj"

La unua elemento estas adjektivo, la dua elemento estas normala vorto, do oni devas atenti pri la finaĵo. 

* **ti** = tiu / la  
* **wi** = kiu (demanda)  
* **ki** = kiu (rilata)  
* **ni** = neniu   
* **ali** = ĉiu  
* **oteli** = alia    
* **ani** = ajna  

tio = ti tingu / ti ("tingu" subkomprenita)  
kio = wi tingu / wi    
tia = ti tipi  
kia = wi tipi  
kial = wi kasi  
kiel = wi maneli  
kiam = wi timi  
kie = wi plasu  
kiu = wi pelsonu  
kiom = wi amontu  

La listo ne estas fermita, oni povas krei tiom da "tabelvortoj" kiom oni volas.

## "Ke"

Oni tre ofte ne bezonas ĝin. En la Angla, oni ofte ne uzas "that" tie.

> mu lika katu eta: mi ŝatas ke la kato manĝas

Se oni volas klarigi, oni povas uzi "ti (tingu):" (tiu (afero)) kun identiga priskribo:

> mu liki ti: katu eta


## Rilataj subfrazoj

Kiel la ti-ki-pontoj de Esperanto: oni mencias parton de ĉeffrazo per "ki (u-vorto)" en subfrazo. Por klarigi komencon de subfrazo, oni povas uzi ",".

*  Mi volas la pomon, kiun vi manĝas: 
 
>    mu wanta **ti aplu**, **ki (aplu)** yu eta // OSV-subfrazo  
>    mu wanta **ti aplu**, yu eta **ki (aplu)** // SVO-subfrazo  
    
Kiel en Esperanto, la ti-parto povas esti neskribita, aŭ povas esti alia tabelparto:

> mu wanta **katu**, **wi** slepa  
> mu wanta **ali katu**, **wi** slepa  


La lingvo ĉiam estas en la vortordo SVO, krom foje en tiuj rilataj subfrazoj, ĉar "wi" povas helpi scii kie subfrazo komenciĝas. Tiam la subfrazo uzas la vortordon OSV.


## Pivota strukturo

La objekto de verbo povas esti la subjekto de alia verbo kiu troviĝas post ĝi:

>  mu **hopa** yu **lika** ti langugu: mi **esperas, ke** vi **ŝatas** tiun lingvon  
>  mu **wanta** mi katu **lika** mu **giba** fisu: mi **volas, ke** mia kato **ŝatu, ke** mi **donas** fiŝon  
>  mu **wanta** mu godi: mi **volas, ke** mi **estu** bona = mi volas esti bona  

Verbo por "esti" ekzistas ("ba"), sed ofte ne estas uzata. Se oni vidas u-vorton apud alia u-vorto aŭ i-vorto, oni ofte povas supozi ke ĉi tie troviĝas "esti". En kelkaj okazoj, oni povas anstataŭigi "esti" per "eksista" (ekzisti) aŭ "sama" (esti sama kiel).

Pivota strukturo povas helpi simpligi frazojn:

* mu wanta **aplo, ki yu eta**: mi volas pomon, kiun vi manĝas  

> mu wanta **aplo ete yu**: mi volas pomon manĝatan de vi


## "Participaj adjektivoj"

Ili estas anstataŭigeblaj per mallongaj rilataj subfrazoj:

> katu, ki eta, : kato kiu manĝas = kato manĝanta / kato manĝinta  
> katu, ki ete, : kato kiu estas manĝata = kato manĝata / kato manĝita  
> katu, ki hadi ete, : kato kiu estas manĝita = kato manĝita  

## Prefikso na-

Ĝi funkcias kiel mal- en Esperanto. Ĝi estas uzata pli ofte ol en Esperanto. Ĝi helpas eviti vortajn koliziojn (kiam du vortoj rezultiĝas samsone.)

* **na**fasti: **mal**rapida  


## Importi vorton el la Angla

Antaŭ ol importi vorton el la Angla, oni provu trovi ĉu jam ekzistas sinonimo en Heli. Ekzemple, oni ne bezonas importi "quick" ĉar jam ekzistas "fasti" por fast. Oni ankaŭ rigardu ĉu eblas simple aldoni la prefikson na-. Ekzemple, oni ne bezonas importi "hard" ĉar oni jam havas "softi" kaj "esi", oni do povas konstrui "nasofti" kaj "naesi". Oni ankaŭ rigardu ĉu eblas simple aldoni adjektivon aŭ adverbon. Ekemple, oni ne bezonas importi "to prefer" ĉar oni jam povas diri "moli lika", kaj oni ne bezonas importi "to agree" ĉar oni jam povas diri "sami tinka".  

Antaŭ ĉio, demandu al la homoj ĉirkaŭ vi ĉu ili jam havas vorton por tiu koncepto. Uzi la saman vorton certigos ke ili komprenos vin kiam vi uzos ĝin.  

A. Konsultu la konsilan vortaron el la Angla: https://github.com/Vanege/talkeru/blob/master/english-dictionary

B. Provu uzi la finaĵojn -a -e -i -o -u por krei tiun vorton el la jamekzistantaj radikoj

C. Provu radik-kunmetadon kaj afiksojn (legu supre).

Ĉ. Importu la vorton:

1) Elektu la plej oftan vorton por tiu koncepto, kiu ne ŝajnas konfuzebla kun jamaj radikoj  
  Vi povas trovi la konatecon de Angla vorto per Cambridge Dictionary: https://dictionary.cambridge.org/dictionary/english/  
  Vi povas trovi sinonimojn per Thesaurus: http://www.thesaurus.com/  
  
2) Kiam pluraj vokaloj (aeoiu) aperas apude, konservu nur la unuan.

3) Forigu la vokalojn kiuj troviĝas je la fino de vorto, kaj y se ĝi estas sola. (potato -> potat) (pretty -> plet) (boy -> boy)

4) Forigu duoblajn konsonantojn. (battle -> batl)

5) Ŝanĝu c al k aŭ s depende de ĝia sono. (coat -> kot) (process -> proses)

6) Ŝanĝu j al y. (joke -> yok)

7) Ŝanĝu r al l. (girl -> gil)

8) Ŝanĝu z al s. (zebra -> sebl)

9) Ŝanĝu v al b. (give -> gib)

10) Ŝanĝu q al k.

11) Ŝanĝu x al ks.

12) Ŝanĝu ph al f.

13) Forigu h kiam ĝi estas post konsonanto. (while -> wil)

14) Forigu w kiam ĝi estas antaŭ r/l. (write -> lit)

Foje la rezulta vorto estas tro longa, aŭ havas ĝenan konsonantaron (undeLSTanda), do oni preferu vorton iom malpli oftan kiu povas havi tiun sencon (glaspa). Foje, vorto estas malpli rekonebla (stalta), do oni preferu vorton malpli ŝanĝitan de la algoritmo (begina). Tio, kio gravas, por ke la lingvo estu facila, estas ke **oni uzu la vortojn, kiuj estas plej bone rekonataj de baznivelaj angleparolantoj kaj uzantoj de Heli**. Por tio, oni ofte imitu la skribadon de oftaj uzantoj, ĉar ili uzas la vortojn, kiujn ili kapablas memori kaj komprenigi.


## Faciliga ə

Inter du konsonantoj, oni rajtas elparoli ə se tio helpas:
* talka: /talka/ aŭ /taləka/
* two: /two/ aŭ /təwo/


## Komunumo

Telegram: grupo en Heli, Esperanto, la Angla: 
https://t.me/joinchat/EjukbkmivHgrInfX_5nJ4A
