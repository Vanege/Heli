Tiu paĝo ĉiam estas la plej ĝisdata rilate al la gramatiko de la lingvo. Se vi vidas ke io ne kongruas kun alia instrumetodo, fidu tiun paĝon unue.

## Literoj kaj sonoj

a e i o u  
b d f g h k l m n p s t w y  
r v z  
Ili estas elparolitaj kiel en la IFA, sed:  
* **y** estas **[j]** (kiel en Esperanto)  
* **r** povas esti elparolita kiel **l**, kaj ĉiuj naciaj variaĵoj de **r**  
* **v** povas esti elparolita kiel **b**  
* **z** povas esti elparolita kiel **s**  


## Vorto

En Langugu, ĉiu vorto havas **unu aŭ plurajn kunmetitajn radikojn**, plus **eventualajn afiksojn**, plus **unu finaĵon**.

> godi (god-i) : bona  
> nabigi (na-big-i) : malgranda  
> personusu (person-us-i) : personoj  

Do tio tre similas al la plimulto de vortoj en Esperanto. Tamen, en Esperanto, ekzistas multaj vortoj, kiuj ne sekvas tiun modelon:

* Multaj "aŭ"-vortoj (preskaŭ, adiaŭ, kvazaŭ...). Vidu "ambaŭ", kiu estas uzebla adverbe sen aldonan finaĵon: "Mi volas ambaŭ" "Ili ambaŭ dormas"
* Multaj adverboj (jam, tuj, nun...), kiuj arbitre ne ricevas la finaĵon -e, kvankam ili estas tute normalaj radikoj alimaniere (oni povas krei utilajn vortojn kiel "jama" kaj "tuja")
* Korelativoj (io, tie, kiam...), kiuj havas malsamajn regulojn pri kunmetado. Ekzemple "aliam" estas erara ĉar ĝi estas kunmetado de tradicia radiko "ali/" kun nekompleta korelativo "am"...

Oni ne bezonos parkeri tian liston de vortoj kun arbitraj reguloj en Langugu. Langugu sekvas nur la supran vortan modelon. (Krom evidente por personaj nomoj, ĉar personoj mem rajtas decidi kiel oni nomu ilin.)

## Finaĵoj

**La rilato inter finaĵo kaj vortotipo estas kompleta kaj ambaŭdirekta, kaj tio veras por substantivoj, adjektivoj/adverboj kaj verboj**.

En Esperanto, tio ne veras:
* Kelkaj vortoj kiuj finiĝas per -e ne estas adverboj: ĉe, je...
* Kelkaj adverboj ne finiĝas per -e: preskaŭ, tuj...

Finaĵo en Langugu ĉiam estas vokalo. Rezulte, **ĉiuj vortoj finiĝas per vokalo**. Tio havas multajn avantaĝojn, inter ili:
* La plimulto de vortoj ekhavas pli ol unu silabon, do oni povas emfazi la komencon aŭ finon de vorto per malsama akcentado.
* Parolantoj de lingvoj kiuj senvoĉigas finajn konsonantojn ne havos tiun problemon.
* Parolantoj de lingvoj kiuj preskaŭ ĉiam finas silabon per vokalo ne havos problemon de aldonan vokalon.

Plej grave, oni havas la utilegan econ de tipomarkado (kiun ni tre ŝatas en Esperanto). La regulaj finaĵoj helpegas analizi frazstrukturon, kaj permesas memkrei proprajn vortojn per ŝanĝo de finaĵo por diri precizi kion oni volas, kiel oni volas.

## Substantivoj: -u

**Substantivo ĉiam finiĝas per la finaĵo -u. Vorto kiu finiĝas per -u ĉiam estas substantivo.**

> katu: kato / katoj  

Kiel en la supra ekzemplo, **la finaĵo -u ne indikas pluralecon**. Vorto kiu finiĝas per -u povas esti aŭ singulara aŭ plurala. Foje, tia informo ne estas grava, foje, ĝi estas facile deduktebla de la kunteksto, kaj se ne, oni povas facile precizigi per adjektivo.

> oni katu: unu kato   
> plurali katu : pluraj katoj  
> mani katu: multaj katoj  

Tamen, se oni ne volas skribi la longan "plurali" kaj volas rapide indiki pluralon, oni povas uzi la sufikson -us-.

> katusu: katoj

Notu ke -us- ankaŭ funkcias kiel la sufikson -ar- de Esperanto. (Klarigo troviĝas pli poste).

-us- ne estas deviga por indiki pluralecon, do frazo kiel "mani katu" ne povas esti konsiderata erara, kiam "multaj kato" estas erara en Esperanto.

Kial la finaĵo -u kaj ne alia litero? Ĉar ĝi estas la malplej ofta vokala litero en la Angla lingvo. Uzi tion por substantivoj (la plej ofta tipo de vorto) helpas multe aŭdi kie finiĝas vorto. Oni tiel povas analizi frazojn multe pli facile.

## Adjektivoj kaj adverboj (modifiloj): -i 

> **fasti** katu eta: **rapida** kato manĝas  
> katu **fasti** eta: kato **rapide** manĝas  
> katu eta **fasti**: kato manĝas **rapide**  

Ili ĉiam estas antaŭ la priskribita vorto.


## Verboj: -a

> katu **eta** fisu: kato **manĝas** fiŝon  

### Mala direkto: -eda

La mala direkto (ricevanto iĝas la aganto kaj reciproke) estas esprimebla per -eda.  

> katu **eteda**: kato **estas manĝata**  
> katu **eteda** fisu: kato **estas manĝata de** fiŝo  

Tio similas al la pasiva voĉo, sed "de" (EO) ne estas uzata post la participo.

### Vortordo: SVO aŭ OSV

La eblaj vortordoj estas SVO kaj OSV, tio signifas ke la aganto de la verbo ĉiam estas la substantivo (u-vorto) kiu plej proksimas al la verbo (a-vorto) maldekstre.  

> katu eta fisu (SVO) === fisu katu eta (OSV) 

La vortordo OSV estas ĉefe uzata en subfrazoj:

> mu ba ti, ki yu lova (OSV) : mi estas tiu, kiun vi amas  
> mu ba ti, ki lova yu (SVO) : mi estas tiu, kiu amas vin  

### La nedeviga verbo "ba"

La verbo por "esti" (EO) estas "ba". Ĝi estas speciala, ĉar ĝi neniam estas deviga.

> yu ba preti === yu preti : vi estas bela  
> yu ba steleru! === yu steleru! : vi estas ŝtelisto!  
> mu ba undero tablu === mu undero tablu : mi estas sub tablo 

Tamen notu, ke kiam "ba" estas uzata antaŭ alia verbo, tiu "ba" precizigas ke la verbo estas uzata en la progresiva aspekto (vidu sube). Vi do povas anstataŭigi "mu ba eta" (mi estas manĝanta) per "mu eta" (mi manĝas), sed depende de la kunteksto, vi povas esti komprenata kiel "mu hava eta" (mi estas manĝinta).

### Verboj el adjektivoj/adverboj

En Esperanto "vi estas bela" kaj "vi belas" signifas la saman aferon. La vorto "estas" estas ĝene longa, do kiam la vorto X estas *adjektive baza radiko* (bel/a, fort/a, ktp.), Esperantistoj emas uzi "Xi" anstataŭ "esti Xa".

En Langugu, tio ne utilas, ĉar oni simple povas forigi la verbon "ba". (Yu ba preti === Yu preti). Do la funkcio estas alia: verbo el adjektivo kreas la staton de la adjektivo ĉe la ricevanto.

> warmi : varma  
> warma : igi varma / varmigi  
> mu warma romu : mi varmigas ĉambron  

### Ĉiuj verboj povas ricevi objekton 

En Esperanto, homoj arbitre diros ke iuj verboj ne rajtas havi rektan objekton. En Langugu, tiuj homoj devos esti pli toleremaj aŭ pli imagemaj. Se tio estas sufiĉe komprenebla, prepozicio de Esperanto povas esti forigita kaj la komplemento iĝas rekta objekto.

> mu worka : mi laboras    
> mu worka Langugu : mi laboras pri Langugu   

## Rolvortetoj kaj aliaj vortoj: -o

> fisu **foro** katu: fiŝo **por** kato  


## Tempo, aspekto, modo...

La formo de verbo ne indikas tempon, aspekton aŭ modon. Oni precezigi ilin, oni uzas adverbon aŭ verbon.  

* Precizigi tempon

>  katu eta: kato manĝas / kato manĝis / kato manĝos  
>  katu **nowi** eta: kato (nun) manĝ**as**  
>  katu **pi** eta / katu eta**a**: kato (antaŭe) manĝ**is**  
>  katu **wili** eta: kato (poste) manĝ**os**  
>  katu **yusti** eta: kato **ĵus** manĝis  
>  katu **soni** eta: kato **baldaŭ** manĝos  

* Precizigi aspekton

>  katu pi eta: kato estis manĝinta / kato estis manĝanta  
>  katu pi **ba** eta: kato estis manĝ**a**nta  
>  katu pi **hava** eta: kato estis manĝ**i**nta  

* Precizigi modon

>  katu **musta** eta: kato manĝ**u**  
>  katu **wolda** eta: kato manĝ**us**  
>  eta!: manĝu!  


## Pronomoj

**mu**, **yu**, **hu** : mi, vi, li/ŝi/ri/ĝi    
**mumu**, **yuyu**, **huhu** : ni, vi, ili  

**mi**: mia/miaj/mian/miajn  
**mumi**: nia/niaj/nian/niajn  

hu lika hu: ri ŝatas rin / ri ŝatas sin  
hu lika **selfi** hu: ri ŝatas sin  
hu lika naselfi hu: ri ŝatas rin (alian personon/aferon)  


## Rolvortetoj kaj aliaj specialaj vortoj: o-vortoj

Rolvortetoj enkondukas komplementon aŭ subfrazon. La listo de rolvortetoj ne estas fermita. Ili povas ŝanĝiĝi laŭ la preferoj de la komunumo.  

### bo : ĝenerala proksimeco kaj rilato

"bo" indikas ĝeneralan proksimecon kaj rilaton. En Esperanto, ĝi havas la signifon de "en" "ĉe" "je" kaj foje "sur". En la Angla, ĝi havas la signifon de "in" "at", kaj foje "on" "by".


> Hundo ludas **en** parko -> Dogu playa **bo** parku  
> Ri loĝas **ĉe** mia domo -> Hu liva **bo** mi hosu  
> Ili kredas **je** merito -> Huhu beliva **bo** meritu  
> Vi iros **je** la dua horo -> Yu wili ga **bo** ti twifi horu  
> Vi ĉiuj aperas **en**/**sur** retejo -> Yuyu apera **bo** webplasu   
> Mi sidas **sur** seĝo -> Mu nastanda **bo** setu  
> Ni sidas **ĉe** table -> Mumu nastanda **bo** tablu  

"bo" estis kreita pro pluraj kialoj:
- Oni ne povas rekte preni kelkajn vortojn de la Angla: "ino" kaj "ono" sonas tro simile al "no", kaj "ato" sonas tro simile al "to".
- Tiuj vortoj estas uzataj en maniero tre neantaŭvidebla por lernantoj de la Angla (on the train, at eleven, by the beach...), do uzi novan vorton permesas eviti importi tiujn malfacilaĵojn.
- Havi ĝeneralan multuzan rolvorteton kiel "je" en Esperanto permesas profiti de la kunteksto por paroli pli flue.

Ekzistas aliaj rolvortetoj por paroli pli precize, sed plej ofte, oni ne bezonas paroli tre precize. Tiam "bo" estas tute oportuna.

### Poziciaj rolvortetoj

insido: en (inside EN)    
otsido: ekster  
neksto: apud (next of EN)  
fronto: antaŭ (in front of EN)  
bako: malantaŭ (behind, in the back of EN)  
overo: sur, super (on, over EN)  
undero: sub (under EN)  

### Tempaj rolvortetoj

beforo: antaŭ  
aftero: post  
duringo: dum  

### Aliaj

fromo: el  
untilo: ĝis  
to: al  
ofo: de, da  
wito: kun, per  
nawito: sen  
bekaso: pro, ĉar  
foro: por  
agansto: kontraŭ  
instedo: anstataŭ  
eksepto: krom  
alongo / tinko: laŭ  
aboto: pri  
trogo: tra 

so: do (so EN)  
tano: ol (than EN)  
ando: kaj (and EN)  
oro: aŭ (or EN)  
yeso: jes  
no: ne  

### Demandoj

Ĝenerale, oni nur bezonas aldoni je la frazfino "?" por krei demandon.  

Por ĉu-demandoj, oni povas uzi **do** en la komenco de frazo:  

* **do** yu lika slepa?: **Ĉu** vi ŝatas dormi?  

Por ki-demandoj, oni uzas **ki** (kio/kiu what/which) antaŭ la koncernita afero:  

* yu wanta **ki** animalu?: **Kiun** beston vi volas?  
* mumu maka **ki** (tingu)?: **Kiun** (aferon) ni faras?  


### Neado

**no** staras antaŭ la elemento neita:
>  mu **no** wanta slepa: mi ne volas dormi  
>  **no** mu wanta slepa buto hu: ne mi volas dormi sed ri  
>  mu wanta **no** slepa buto speka: mi volas ne dormi sed paroli  

(Kial ne "ni"? Ĉar estas tro da risko ke ĝi estas konfuzata kun finaĵo de adjektivo kiel "mani")  


## Nombroj

Por ciferoj, la vortoj de la Angla estas rekte uzataj.

* zeri, oni, twi, t**i**ri, fori, fivi, siksi, seveni, egti, nini, teni, hundredi, tosandi ...

Por krei grandan nombron, oni metas ilin apud la aliajn.

* twi teni: dudek
* teni twi: dek du

Por ordaj nombroj, oni uzas la sufikson finaĵon -if-.

* on**ifi**: unua ; tw**ifi**: dua ...


## "Tabelvortoj"

La unua elemento estas adjektivo, la dua elemento estas normala vorto, do oni devas atenti pri la finaĵo. 

* **ti** = tiu / la  
* **ki** = kiu (demanda kaj rilata)  
* **zeri** = neniu   
* **oni** = iu  
* **ali** = ĉiu  
* **oteri** = alia    
* **ani** = ajna  

tio = ti tingu / ti ("tingu" estas subkomprenita se neniu u-vorto troviĝas dekstre)  
kio = ki tingu / ki    
tia = ti tipi  
kia = ki tipi  
kial = ki resoni  
kiel = ki maneri  
kiam = ki timi  
kie = ki plasu  
kiu = ki personu  
kiom = ki musu / ki amontu  

La listo ne estas fermita, oni povas krei tiom da "tabelvortoj" kiom oni volas.


## "Ke"

"ke" en Esperanto tradukiĝas per "ko", sed ĝi ne estas deviga kiam la frazo sufiĉe simplas.
> mu lika **ko** yu eta === mu lika yu eta : mi ŝatas, ke vi manĝas


## Rilataj subfrazoj

Ili tute funkcias kiel la ti-ki-pontoj en Esperanto. Por evidentigi komencon de subfrazo, oni povas uzi ", " antaŭ "ki".

*  Mi volas la pomon, kiun vi manĝas: 
 
> mu wanta **ti aplu**, **ki (aplu)** yu eta // OSV-subfrazo  
> mu wanta **ti aplu**, yu eta **ki (aplu)** // SVO-subfrazo  
    
Kiel en Esperanto, la ti-parto povas esti neskribita, aŭ povas esti alia unua elemento de "tabelvorto":

> mu wanta **katu**, **ki** slepa  
> mu wanta **ali katu**, **ki** slepa  


La lingvo ĉiam estas en la vortordo SVO, krom foje en tiuj rilataj subfrazoj, ĉar "ki" povas helpi scii kie subfrazo komenciĝas. Tiam la subfrazo uzas la vortordon OSV.


## "Participoj"

Ili ne ekzistas ĉar ili ne estas bezonataj. Kiel en Esperanto, oni povas anstataŭigi ilin per rilata subfrazo:  
> katu, ki eta, : kato kiu manĝas = kato manĝanta / kato manĝinta  
> katu, ki eteda, : kato kiu estas manĝata = kato manĝata / kato manĝinta


## Kunmetado

Kompare al Esperanto, Langugu ne havas multajn afiksojn. Tio okazas ĉar oni jam povas libere kunmeti normalajn radikojn, kiel en Esperanto.

Ekzemple, anstataŭ la afiksoj "ĉef-" kaj "-estr-" de Esperanto, oni povas uzi la radikon "bos/" el la Angla vorto "boss".

> lernplasbosu : lernejestro

Multaj afiksoj de Esperanto estas tiel neripetataj.
(-ul- -> person/, -ej- -uj- -ing- -> plas/, -estr- ĉef- -> bos/, -il- -> tol/, -ind- -> wort/, -obl- -> fold/, -on- -er- -> part/, ...).


## Faciliga ə

Inter du konsonantoj, oni rajtas elparoli ə se tio helpas:
* speka: /speka/ aŭ /səpeka/
* twu: /twu/ aŭ /təwu/
* lernplasbosu: /lernəplasəbosu/  


## Afiksoj

En kelkaj okazoj, kiam por Esperanta afikso ne vere ekzistas taŭga radiko, aŭ kiam ĝi estas ĝene tro longa, ekzistas kelkaj afiksoj.

Por aliaj, oni povas facile uzi adjektivojn/adverbojn kaj verbojn: remanĝi -> eta agani, grandega -> mani bigi, grandigi -> maka bigi, grandiĝi -> geta bigi.

### na- (mal-)

> **na**fasti: **mal**rapida  

Ĝi estas pli ofte uzata ol en Esperanto.

### -er- (-(i/a)[n]t-, -ist-, -ul-, -il-)

> kil**er**u : mortig**ant**o  
> fis**er**u : fiŝ**ist**o  
> big**er**u : grand**ul**o  

### -us- (-j, -ar-)  

> kat**us**u : kato**j** / kataro   
> kustin**us**u : demandoj / demand**ar**o  

Se la distingo inter "demandoj" kaj "demandaro" estas grava, eblas krei "kustingropu" por ĉi tiu lasta.

### -ines- (-ec-)

> pret**ines**u : bel**ec**o  
> hapinesu : feliĉeco  

### -abl- (-ebl-)

> et**abl**i : manĝ**ebl**a  
> havablu : haveblo


### Vortoj anstataŭ afiksoj

Kelkaj afiksoj de Esperanto ankaŭ ne ekzistas ĉar ili estas facile anstataŭigeblaj per facilaj vortoj:

> slepa **agani** : **re**dormi  
> **mani** preti : bel**ega**  
> **maka** x bigi : grand**igi** x  
> **bekoma** bigi / bigeda : grand**iĝi**


## Kion fari se vorto mankas?

Se okazas, ke vi ne trovas vorton por diri ion, provu tion:
1) Demandu al aliaj uzantoj de la lingvo kiel ili dirus.
2) Provu uzi plurajn vortojn. ("to prefer" -> "mori lika")
3) Provu kunmeti radikojn. ("school" -> "lernplasu")
4) Provu afiksojn. ("lean" (opposite of "fat") -> "nafata")
5) Provu finaĵojn. ("water" -> "wateru" => "to water" -> "watera")
6) Importi el la Angla lingvo uzante la Algoritmon.

## La Algoritmo

1) Elektu la plej oftan vorton por tiu koncepto, kiu ne ŝajnas konfuzebla kun jamaj radikoj  
  Vi povas trovi la konatecon de Angla vorto per Cambridge Dictionary: https://dictionary.cambridge.org/dictionary/english/  
  Vi povas trovi sinonimojn per Thesaurus: http://www.thesaurus.com/  
  
2) Kiam pluraj vokaloj (aeoiu) aperas apude, konservu nur la unuan.

3) Forigu la vokalojn kiuj troviĝas je la fino de vorto. (potato -> potat) (pretty -> pret). Faru ankaŭ tion por la litero y, sed ne se vokalo troviĝas tuj antaŭ ĝi. (body -> bod) (boy -> boy)

4) Forigu duoblajn konsonantojn. (battle -> batl)

5) Ŝanĝu c al k aŭ s depende de ĝia sono. (coat -> kot) (process -> proses)

6) Ŝanĝu j al y. (joke -> yok)

7) Ŝanĝu q al k.

8) Ŝanĝu x al ks.

9) Forigu h kiam ĝi estas post konsonanto. (ghost -> gost)

10) Forigu w kiam ĝi estas antaŭ r. (write -> rit)


## Komunumo

Telegram: grupo en Langugu, Esperanto, la Angla: 
https://langugu.telegramo.org


## Vortlisto

Por trovi vorton, ĉiam estas pli bone paroli kun la komunumo kaj uzi la gramatikon. Tamen, jen eta listo, kiun mi konstruas samtempe kiam mi uzas la lingvon. Ĝi enhavas tradukojn de Esperantaj kaj Anglaj vortoj al mia propra maniero uzi Langugu. Ĝi ne estas oficiala, sed ĝi povas esti oportuna. https://docs.google.com/spreadsheets/d/1guKRbFVMjat0CFsaqEdqzTiLMMgT4dIfyAlbmf2J7wI
