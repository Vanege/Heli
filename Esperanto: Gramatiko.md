Tiu paĝo ĉiam estas la plej ĝisdata rilate al la gramatiko de la lingvo. Se vi vidas ke io ne kongruas kun alia instrumetodo, fidu tiun paĝon unue.

## Literoj kaj sonoj

a e i o u  
b d f g h k l m n p s t w y  
r v z  
Ili estas elparolitaj kiel en la IFA, sed:  
* **y** estas **[j]** (kiel en Esperanto)  
* **r** povas esti elparolita kiel **l**, kaj ĉiuj naciaj variaĵoj de **r**  
* **v** povas esti elparolita kiel **b**  
* **z** povas esti elparolita kiel **s**  

## Vorto

Vorto en Langugu konsistas el unu aŭ pluraj kunmetitaj *radikoj*, eventualaj *afiksoj*, kaj unu *finaĵo*. Ĉiu vorto konstruita tiel estas valida.

## Finaĵo

* -a: verbo aktiva: la ricevanto de la ago troviĝas post la aganto  

> katu **eta** fisu: kato **manĝas** fiŝon  

* -e: verbo pasiva: la ricevanto de la ago troviĝas antaŭ la aganto  

> katu **ete** fisu: kato **estas manĝata de** fiŝo  
> katu **eta** fisu === fisu **ete** katu  

La subjekto de verbo ĉiam estas la u-vorto, kiu plej proksimas maldekstre al verbo (nur SVO kaj OSV eblas)  

> katu eta fisu === fisu katu eta  
> katu ete fisu === fisu katu ete  

* -u: substantivoj  

> **katu**: **kato / katoj**  
> oni katu: (unu) kato   
> mani katu: multaj katoj  

Eblas rapide indiki pluralon per la nedeviga sufikso -usu:

> katusu: katoj

* -i: adjektivo aŭ adverbo

> **fasti** katu eta: **rapida** kato manĝas  
> katu **fasti** eta: kato **rapide** manĝas  
> katu eta **fasti**: kato manĝas **rapide**  

* -o: prepozicioj, kaj aliaj  

> fisu **foro** katu: fiŝo **por** kato  


## Tempo, aspekto, modo...

La formo de verbo ne indikas tempon, aspekton aŭ modon. Oni precezigi ilin, oni uzas adverbon aŭ verbon.  

* Precizigi tempon

>  katu eta: kato manĝas / kato manĝis / kato manĝos  
>  katu **nowi** eta: kato (nun) manĝ**as**  
>  katu **pi** eta / katu eta**a**: kato (antaŭe) manĝ**is**  
>  katu **wili** eta: kato (poste) manĝ**os**  
>  katu **yusti** eta: kato **ĵus** manĝis  
>  katu **soni** eta: kato **baldaŭ** manĝos  

* Precizigi aspekton

>  katu pi eta: kato estis manĝinta / kato estis manĝanta  
>  katu pi **ba** eta: kato estis manĝ**a**nta  
>  katu pi **hava** eta: kato estis manĝ**i**nta  

* Precizigi modon

>  katu **musta** eta: kato manĝ**u**  
>  katu **wolda** eta: kato manĝ**us**  
>  eta!: manĝu!  


## Pronomoj

**mu**, **yu**, **hu** : mi, vi, li/ŝi/ri/ĝi    
**mumu**, **yuyu**, **huhu** : ni, vi, ili  

**mi**: mia/miaj/mian/miajn  
**mumi**: nia/niaj/nian/niajn  

hu lika hu: ri ŝatas rin / ri ŝatas sin  
hu lika **selfi** hu: ri ŝatas sin  
hu lika naselfi hu: ri ŝatas rin (alian personon/aferon)  


## Prepozicioj kaj aliaj: o-vortoj

La listo de prepozicioj ne estas fermita. Ili povas ŝanĝiĝi laŭ la preferoj de la komunumo.  

bo: en, ĉe, je  
nabo: ekster  

to: al  
fromo: el  
ofo: de, da  
insido: en  
neksto: apud  
undero: sub  
overo: sur, super  
wito: kun, per  
nawito / nabo: sen  
bekaso: pro, ĉar  
foro: por  
naforo / agansto: kontraŭ  
untilo: ĝis  
beforo: antaŭ (tempe)  
aftero: post (tempe)  
instedo: anstataŭ  
duringo: dum  
eksepto: krom  
alongo / tinko: laŭ  
aboto: pri  
bako: malantaŭ (behind / in the back of)  
fronto: antaŭ (in front of)  
trogo: tra  

so: do (kiel en la Angla "so")  
than: tano  


### Demandoj

Ĝenerale, oni nur bezonas aldoni je la frazfino "?" por krei demandon.  

Por ĉu-demandoj, oni povas uzi **do** en la komenco de frazo:  

* **do** yu lika slepa?: **Ĉu** vi ŝatas dormi?  

Por ki-demandoj, oni uzas **ki** (kio/kiu what/which) antaŭ la koncernita afero:  

* yu wanta **ki** animalu?: **Kiun** beston vi volas?  
* mumu maka **ki** (tingu)?: **Kiun** (aferon) ni faras?  


### Neado

**no** staras antaŭ la elemento neita:
>  mu **no** wanta slepa: mi ne volas dormi  
>  **no** mu wanta slepa buto hu: ne mi volas dormi sed ri  
>  mu wanta **no** slepa buto speka: mi volas ne dormi sed paroli  

(Kial ne "ni"? Ĉar estas tro da risko ke ĝi estas konfuzata kun finaĵo de adjektivo kiel "mani")  


## Nombroj

Por ciferoj, la vortoj de la Angla estas rekte uzataj.

* zeri, oni, twi, t**i**ri, fori, fivi, siksi, seveni, egti, nini, teni, hundredi, tosandi ...

Por krei grandan nombron, oni metas ilin apud la aliajn.

* twi teni: dudek
* teni twi: dek du

Por ordaj nombroj, oni uzas la sufikson finaĵon -if-.

* on**ifi**: unua ; tw**ifi**: dua ...


## "Tabelvortoj"

La unua elemento estas adjektivo, la dua elemento estas normala vorto, do oni devas atenti pri la finaĵo. 

* **ti** = tiu / la  
* **ki** = kiu (demanda kaj rilata)  
* **zeri** = neniu   
* **oni** = iu  
* **ali** = ĉiu  
* **oteri** = alia    
* **ani** = ajna  

tio = ti tingu / ti ("tingu" estas subkomprenita se neniu u-vorto troviĝas dekstre)  
kio = ki tingu / ki    
tia = ti tipi  
kia = ki tipi  
kial = ki resoni  
kiel = ki maneri  
kiam = ki timi  
kie = ki plasu  
kiu = ki personu  
kiom = ki musu / ki amontu  

La listo ne estas fermita, oni povas krei tiom da "tabelvortoj" kiom oni volas.


## "Ke"

Kiel en la Angla, oni povas ne uzi "that" tiuloke se ĝi ne nepras por kompreno.

> mu lika (ti) yu eta: mi ŝatas ke vi manĝas

Se oni volas klarigi, oni povas uzi "ti (tingu):". Tiam vi povas konsideri la dekstran subfrazon kiel identigan priskribon de "tingu".

> mu liki ti: yu eta


## Rilataj subfrazoj

Ili tute funkcias kiel la ti-ki-pontoj en Esperanto. Por evidentigi komencon de subfrazo, oni povas uzi ", " antaŭ "ki".

*  Mi volas la pomon, kiun vi manĝas: 
 
> mu wanta **ti aplu**, **ki (aplu)** yu eta // OSV-subfrazo  
> mu wanta **ti aplu**, yu eta **ki (aplu)** // SVO-subfrazo  
    
Kiel en Esperanto, la ti-parto povas esti neskribita, aŭ povas esti alia unua elemento de "tabelvorto":

> mu wanta **katu**, **ki** slepa  
> mu wanta **ali katu**, **ki** slepa  


La lingvo ĉiam estas en la vortordo SVO, krom foje en tiuj rilataj subfrazoj, ĉar "ki" povas helpi scii kie subfrazo komenciĝas. Tiam la subfrazo uzas la vortordon OSV.


## "Participoj"

Ili ne ekzistas ĉar ili ne estas bezonataj. Kiel en Esperanto, oni povas anstataŭigi ilin per rilata subfrazo:  
> katu, ki eta, : kato kiu manĝas = kato manĝanta / kato manĝinta  
> katu, ki ete, : kato kiu estas manĝata = kato manĝata / kato manĝita  
> katu, ki hava ete, : kato kiu estas manĝita = kato manĝita  


## Kunmetado

Kompare al Esperanto, Langugu ne havas multajn afiksojn. Tio okazas ĉar oni jam povas libere kunmeti normalajn radikojn, kiel en Esperanto.

Ekzemple, anstataŭ la afiksoj "ĉef-" kaj "-estr-" de Esperanto, oni povas uzi la radikon "bos/" el la Angla vorto "boss".

> lernejestro : lernplasbosu

Multaj afiksoj de Esperanto estas tiel neripetataj.
(-ul- -> person/, -ej- -uj- -ing- -> plas/, -estr- ĉef- -> bos/, -il- -> tol/, -ind- -> wort/, -obl- -> fold/, -on- -er- -> part/, ...).


## Faciliga ə

Inter du konsonantoj, oni rajtas elparoli ə se tio helpas:
* speka: /speka/ aŭ /səpeka/
* twu: /twu/ aŭ /təwu/
* lernplasbosu: /lernəplasəbosu/  

Se oni ne povas elparoli ə, oni povas elparoli u.


## Afiksoj

En kelkaj okazoj, kiam por Esperanta afikso ne vere ekzistas taŭga radiko, aŭ kiam ĝi estas ĝene tro longa, ekzistas kelkaj afiksoj.

Por aliaj, oni povas facile uzi adjektivojn/adverbojn kaj verbojn: remanĝi -> eta agani, grandega -> mani bigi, grandigi -> maka bigi, grandiĝi -> geta bigi.

### na- (mal-)

> **na**fasti: **mal**rapida  

Ĝi estas pli ofte uzata ol en Esperanto.

### -er- (-(i/a)[n]t-, -ist-, -ul-, -il-)

> kil**er**u : mortig**ant**o  
> fis**er**u : fiŝ**ist**o  
> big**er**u : grand**ul**o  

### -us- (-j, -ar-)  

> kat**us**u : kato**j** / kataro   
> kustin**us**u : demandoj / demand**ar**o  

Se la distingo inter "demandoj" kaj "demandaro" estas grava, eblas krei "kustingropu" por ĉi tiu lasta.

### -ines- (-ec-)

> pret**ines**u : bel**ec**o  
> hapinesu : feliĉeco  

### Vortoj anstataŭ afiksoj

Kelkaj afiksoj de Esperanto ankaŭ ne ekzistas ĉar ili estas facile anstataŭigeblaj per facilaj vortoj:

> slepa **agani** : **re**dormi  
> **mani** preti : bel**ega**  
> **maka** x bigi : grand**igi** x  
> **bekoma** bigi / bigeda : grand**iĝi**


## Kion fari se vorto mankas?

Se okazas, ke vi ne trovas vorton por diri ion, provu tion:
1) Demandu al aliaj uzantoj de la lingvo kiel ili dirus.
2) Provu uzi plurajn vortojn. ("to prefer" -> "mori lika")
3) Provu kunmeti radikojn. ("school" -> "lernplasu")
4) Provu afiksojn. ("lean" (opposite of "fat") -> "nafata")
5) Provu finaĵojn. ("water" -> "wateru" => "to water" -> "watera")
6) Importi el la Angla lingvo uzante la Algoritmon.

## La Algoritmo

1) Elektu la plej oftan vorton por tiu koncepto, kiu ne ŝajnas konfuzebla kun jamaj radikoj  
  Vi povas trovi la konatecon de Angla vorto per Cambridge Dictionary: https://dictionary.cambridge.org/dictionary/english/  
  Vi povas trovi sinonimojn per Thesaurus: http://www.thesaurus.com/  
  
2) Kiam pluraj vokaloj (aeoiu) aperas apude, konservu nur la unuan.

3) Forigu la vokalojn kiuj troviĝas je la fino de vorto. (potato -> potat) (pretty -> pret). Faru ankaŭ tion por la litero y, sed ne se vokalo troviĝas tuj antaŭ ĝi. (body -> bod) (boy -> boy)

4) Forigu duoblajn konsonantojn. (battle -> batl)

5) Ŝanĝu c al k aŭ s depende de ĝia sono. (coat -> kot) (process -> proses)

6) Ŝanĝu j al y. (joke -> yok)

7) Ŝanĝu q al k.

8) Ŝanĝu x al ks.

9) Forigu h kiam ĝi estas post konsonanto. (ghost -> gost)

10) Forigu w kiam ĝi estas antaŭ r. (write -> rit)


## Komunumo

Telegram: grupo en Langugu, Esperanto, la Angla: 
https://langugu.telegramo.org
